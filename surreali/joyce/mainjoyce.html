<HTML>
<HEAD>
  <!-- Created with AOLpress/2.0 -->
  <TITLE>James Joyce</TITLE>
</HEAD>
<BODY TEXT="#0000ff" LINK="#00ff00" VLINK="#8000ff" BACKGROUND="../Backs/Backjoyce.jpg">
<H1 ALIGN=Center>
  <BIG><BIG><BIG><BIG><BIG><BIG><BIG><BIG><BIG><A NAME="JJ">Joyce</A> e
  Svevo</BIG></BIG></BIG></BIG></BIG></BIG></BIG></BIG></BIG>
</H1>
<P>
<IMG SRC="uno.jpg" WIDTH="348" HEIGHT="478" ALIGN="Right">Quando, nel 1905,
al quarantenne commerciante Ettore Schmitz fu consigliato il giovane insegnante
di inglese James Joyce della Berlitz School di Trieste, lo scrittore Italo
Svevo sembrava morto e sepolto sotto l'indifferenza che aveva accolto i suoi
primi due romanzi. Fra i due letterati nacque per&ograve; ben presto un rapporto
di intensa amicizia e di stima reciproca che sarebbe sfociato in una
collaborazione alquanto fruttuosa per entrambi.
<P>
Essendo infatti venuto a sapere che fra i suoi allievi vi era uno scrittore,
il ventenne ma gi&agrave; affermato Joyce chiese a Svevo di poter leggere
i suoi manoscritti. Lo scrittore triestino acconsent&igrave; e la reazione
dell'irlandese fu di assoluto entusiasmo: incoraggi&ograve; l'amico a non
abbandonare la scrittura e gli sottopose le sue poesie ed i racconti di
<I>Dubliners</I>. Racconta Livia Veneziani Svevo, in <I>Vita di mio marito</I>:
<I>"Fra il maestro, oltremodo irregolare, ma d'altissimo ingegno (conosceva
diciotto lingue tra antiche e moderne), e lo scolaro d'eccezione, le lezioni
si svolgevano con un andamento fuori dal comune...Si parlava di letteratura
e si sfioravano mille argomenti".</I>
<P>
<IMG SRC="jj_troubled.jpg" WIDTH="150" HEIGHT="212" ALIGN="Left">Fu probabilmente
grazie agli incoraggiamenti di Joyce che Svevo port&ograve; a termine <I>La
coscienza di Zeno</I> e che reag&igrave; all'indifferenza con cui l'universo
letterario italiano accolse anche il suo terzo romanzo. Convinto della
bont&agrave; della sua opera, sped&igrave; una copia all'amico che la guerra
aveva costretto al soggiorno in Francia. Questi fece conoscere l'opera ai
suoi amici critici letterari francesi Valery Larbaud e Benjamin Cremieux
i quali, anche sulla base dell'operazione pubblicitaria dell'irlandese, rimasero
affascinati da quest'ultima opera e ne proposero a Svevo un'edizione in francese.
<P>
Nel giro di pochi mesi il nome di Svevo cominci&ograve; a circolare sempre
pi&ugrave; frequentemente nei circoli culturali francesi e, di conseguenza,
europei; solo in Italia, dove solo il giovane Montale sembr&ograve; accorgersi
di lui, non gli venne tributata la giusta fama.
<P>
<IMG SRC="../svevo/svevo.jpg" WIDTH="160" HEIGHT="240" ALIGN="Right">Il fatto
che Svevo e Joyce si conoscessero e confrontassero le loro idee non deve
far pensare che Svevo fosse il Joyce italiano, ovvero che la <I>Coscienza
di Zeno</I> e l<I>'Ulysse</I> non siano altro che due realizzazioni della
stessa tecnica letteraria. Il capolavoro di Joyce propone una tecnica narrativa
rivoluzionaria, quella del monologo interiore, e pure nella <I>Coscienza
</I>v'&egrave; un personaggio che monologa. Le somiglianze si limitano per&ograve;
quasi solo a questo: i due romanzi sono profondamente diversi perch&eacute;
diverse sono le tecniche con cui vengono tratteggiate le coscienze di Leopold
Bloom e Zeno Cosini.
<P>
Leggendo una pagina dell'<I>Ulysse</I> possiamo notare come lo "Stream of
Consciuossness" joyciano consista in una descrizione in terza persona delle
azioni del protagonista nella quale si inseriscono senza connessione sintattica
i suoi pensieri che, privi di ogni ordinamento logico, si limitano a riflettere
le sue associazioni mentali. I pensieri sono pertanto colti nel loro nascere
e sono riportati senza alcun controllo da parte della ragione.
<P>
<IMG SRC="../svevo/lui_e_sorella.jpg" WIDTH="418" HEIGHT="482" ALIGN="Left">E'
proprio qui che sta la grande differenza tra l'<I>Ulysse</I> e <I>La
Coscienza</I>: Zeno scrive un'autobiografia. Le sue parole nascono quindi
sotto il rigido controllo della coscienza che censura, cambia e riordina
gli avvenimenti in modo che possano risultare il pi&ugrave; possibile favorevoli
al protagonista. Come se ci&ograve; non bastasse, Zeno non scrive per se
stesso ma per il dottor S<B>.: </B>anche questo lo obbliga a filtrare il
suo racconto e ad erigere barriere che impediscano il libero fluire dei pensieri.
<P>
Queste differenze si riflettono anche sulla sintassi delle opere. Se Joyce
arriva a far esplodere la sintassi e ad abolire per lunghi tratti la
punteggiatura, nel racconto di Zeno tutti i nessi logici rimangono. Lo scrittore
irlandese inoltre si diverte a sperimentare: combina i registri pi&ugrave;
lontani tra loro e gioca con suoni e parole, mentre l'eloquio di Zeno &egrave;
la lingua colloquiale della borghesia triestina.
<P>
Concludendo, i collegamenti tra le due opere sono generici e limitati
all'interpretazione di uno stesso clima culturale di inizio Novecento che,
abbandonata la visione del mondo positivista, ama esplorare le profondit&agrave;
della psiche umana rivoluzionando le tecniche di scrittura alla luce di questa
ricerca. Ciascuno dei due scrittori ha per&ograve; saputo interpretare
peculiarmente e sapientemente questo comune clima generale.
<P>
<P>
  <HR>
<P ALIGN=Center>
<A HREF="#JJ">Inizio pagina </A>&nbsp; &nbsp; &nbsp; &nbsp; &nbsp;
&nbsp;<A HREF="../svevo/mainsvevo.html">Italo Svevo</A> &nbsp; &nbsp; &nbsp;
&nbsp; &nbsp; &nbsp;<A HREF="../intro.html">Men&ugrave; principale</A>
</BODY></HTML>
