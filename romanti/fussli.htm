<html>

<head>
<title>Fussli</title>
<meta name="GENERATOR" content="Microsoft FrontPage 3.0">
</head>

<body bgcolor="#FFFFFF">
<div align="center"><center>

<table border="0" width="80%">
  <tr>
    <td width="100%"><p align="center"><font SIZE="5" color="#800000"><b>&nbsp;<br>
    VITA DI FÜSSLI</b></font></p>
    <table BORDER="1" CELLSPACING="1" CELLPADDING="4" WIDTH="100%">
      <tr>
        <td WIDTH="8%" VALIGN="TOP"><font SIZE="3"><b><p ALIGN="JUSTIFY">1741</b></font></td>
        <td WIDTH="92%" VALIGN="TOP"><font SIZE="3">Nasce il 6 febbraio, secondo dei cinque figli
        del funzionario comunale, pittore dilettante, collezionista e studioso d'arte Johann
        Caspar (1706-1782) e di Elisabeth Waser.</font></td>
      </tr>
      <tr>
        <td WIDTH="8%" VALIGN="TOP"><font SIZE="3"><b><p ALIGN="JUSTIFY">1751</b></font></td>
        <td WIDTH="92%" VALIGN="TOP"><font SIZE="3">Decenne, inizia a disegnare e si interessa ai
        lavori di saggistica del padre che pubblica nel 1755-1757 una storia dell'arte svizzera.
        Adolescente, grazie allo storico e letterato Johann Jacob Bodmer, amico del padre, conosce
        il teologo protestante Johann Caspar Lavater, il pedagogista Johann Heinrich Pestalozzi e
        Johann Jacob Breitinger col quale studia filologia classica. Bodmer lo inizia inoltre alla
        lettura dei Nibelunghi e di quegli autori che saranno fonte inesauribile di ispirazione
        per la sua opera pittorica: Omero, Dante, Shakespeare, Milton. <p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b><p ALIGN="JUSTIFY">1761</b></font></td>
        <td WIDTH="92%" VALIGN="TOP"><font SIZE="3">Destinato dal padre alla carriera
        ecclesiastica, nonostante la sua manifesta vocazione artistica che ben presto lo
        assorbirà totalmente, viene ordinato ministro zwingliano e pronuncia il suo primo
        sermone.<p ALIGN="JUSTIFY"></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b><p ALIGN="JUSTIFY">1762</b></font></td>
        <td WIDTH="92%" VALIGN="TOP"><font SIZE="3">Viene invitato dalle autorità zurighesi ad
        allontanarsi dalla città in seguito alla pubblicazione di un pamphlet contro l'operato
        dell'amministrazione locale, scritto in collaborazione con Johann Caspar Lavater e Felix
        Hess.<p ALIGN="JUSTIFY"></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b><p ALIGN="JUSTIFY">1764</b></font></td>
        <td WIDTH="92%" VALIGN="TOP"><font SIZE="3">Si reca per la prima volta a Londra entrando
        in contatto con i circoli letterari e le nobili famiglie della capitale.<p ALIGN="JUSTIFY"></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1765</b></font></td>
        <td WIDTH="92%" VALIGN="TOP"><font SIZE="3">Traduce in inglese, senza alcuna risonanza, un
        fondamentale testo di Winclelmann.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1766</b></font></td>
        <td WIDTH="92%" VALIGN="TOP"><font SIZE="3">In qualità di precettore, accompagna il
        quattordicenne Lord Chewton in Francia, facendo la conoscenza, a Parigi, di David Hume e
        di Jean-Jacques Rousseau del quale è un ammiratore incondizionato. A Lione rifiuta di
        amministrare il battesimo al figlio di un suo compatriota.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1767</b></font></td>
        <td WIDTH="92%" VALIGN="TOP"><font SIZE="3">Esce anonimo il suo scritto Remarks on the
        Writtings and Conduct of J. J. Rousseau, un saggio di notevole interesse che tuttavia
        passa inosservato agli occhi della maggioranza dei critici.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1768</b></font></td>
        <td WIDTH="92%" VALIGN="TOP"><font SIZE="3">Incontra Sir Joshua Reynolds che lo convince a
        dedicarsi esclusivamente alla pittura e a compiere un viaggio di studio in Italia.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1769</b></font></td>
        <td WIDTH="92%" VALIGN="TOP"><font SIZE="3">Inizia una storia della poesia tedesca, ma il
        manoscritto originale brucia l'anno seguente nell'incendio della casa dell'editore
        Johnson.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1770</b></font></td>
        <td WIDTH="92%" VALIGN="TOP"><font SIZE="3">Col sostegno finanziario del banchiere Coutts
        parte per l'Italia. Dopo aver fatto tappa a Genova e Firenze, giunge a Roma alla fine di
        maggio, dove conquista una posizione di primo piano negli ambienti artistici della città.
        In controtendenza rispetto al gusto dominante, che sotto l'influenza di Mengs e
        Winckelmann non giudica in maniera particolare favorevole l'arte di Michelangelo, resta
        profondamente colpito dagli affreschi della Cappella sistina, che studia con passione, e
        ammira le opere dell'antichità classica che gli ispirano numerosi disegni, tra cui <strong><a HREF="sgomento.htm"><u>L'artista sgomento di fronte alla grandezza delle rovine antiche</u></a></strong>.
        Portata a termine nel 1780, quest'opera è iniziata nel 1778, l'ultimo anno del lungo
        soggiorno italiano durante il quale visita anche Venezia, Napoli e gli scavi di Pompei e
        di Ercolano.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1778</b></font></td>
        <td WIDTH="92%" VALIGN="TOP"><font SIZE="3">Torna a Zurigo in ottobre dove lavora al <strong><a HREF="giuramento.htm"><u>Giuramento dei tre confederati sul Rütli</u></a></strong>. Dopo
        una breve avventura sentimentale con Magdalena SchweizerHess, si innamora perdutamente di
        Anna Landolt von Rech, nipote di Lavater, ma l'opposizione del padre di lei lo induce a
        trasferirsi definitivamente a Londra dove arriva nell'aprile 1779 e dove, l'anno dopo,
        conosce William Blake del quale diventa amico.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1781</b></font></td>
        <td WIDTH="92%" VALIGN="TOP"><font SIZE="3">Primo grande successo con <a href="incubo.htm"><strong>L'incubo</strong></a>
        (oggi a Detroit), un soggetto di cui eseguirà varie repliche. Illustra l'edizione
        francese dei Physiognomische Fragmente di Lavater.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1786</b></font></td>
        <td WIDTH="92%" VALIGN="TOP"><font SIZE="3">Con Sandby, Benjamin West, Romney e altri
        artisti inizia alcune tele per dare il suo contributo all'iniziativa dell'editore John
        Boydell che vuole creare la Shakespeare Gallery con una serie di dipinti su temi tratti da
        opere del grande drammaturgo dalle quali trarre successivamente delle incisioni.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1788</b></font></td>
        <td WIDTH="92%" VALIGN="TOP"><font SIZE="3">Sposa Sophia Rawlins di Bath-Easton. Traduce
        in inglese un'opera dell'amico Lavater che esce col titolo di Aphorisms on Man. Il 3
        novembre è eletto membro associato della Royal Academy e alla consegna del diploma dona
        un suo dipinto: Thor lotta col serpente del Midgard.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1789</b></font></td>
        <td WIDTH="92%" VALIGN="TOP"><font SIZE="3">In una recensione manifesta la propria
        simpatia verso la Rivoluzione francese a pochi mesi dalla presa della Bastiglia.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1790</b></font></td>
        <td WIDTH="92%" VALIGN="TOP"><font SIZE="3">È eletto a pieno titolo membro della Royal
        Academy. Pensa a una Milton Gallery da contrapporre alla Shakespeare Gallery: la sua idea
        è finanziata dall'editore Johnson e dal banchiere Roscoe.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1792</b></font></td>
        <td WIDTH="92%" VALIGN="TOP"><font SIZE="3">Traduce e illustra l'edizione inglese dei
        Physiognomische Fragmentè di Lavater.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1793</b></font></td>
        <td WIDTH="92%" VALIGN="TOP"><font SIZE="3">Continua a lavorare ai dipinti per la Milton
        Gallery tra crescenti difficoltà. Si spegne il passato entusiasmo per la Rivoluzione
        francese di cui diventa un oppositore.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1799</b></font></td>
        <td WIDTH="92%" VALIGN="TOP"><font SIZE="3">Il 20 maggio quaranta dipinti per la Milton
        Gallery sono esposti da Christie's ma la mostra ­ lodata dagli artisti ­ non piace al
        pubblico e chiude prima del previsto. Il 19 giugno viene eletto professore di pittura alla
        Royal Academy.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1801</b></font></td>
        <td WIDTH="92%" VALIGN="TOP"><font SIZE="3">Prime tre lezioni ­ e loro pubblicazione ­
        alla Royal Academy: Sull'arte moderna, Sull'arte classica, Sull'invenzione.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1802</b></font></td>
        <td WIDTH="92%" VALIGN="TOP"><font SIZE="3">Viaggio a Parigi dove visita il Louvre; si
        pronuncia negativamente su David e Napoleane.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1805</b></font></td>
        <td WIDTH="92%" VALIGN="TOP"><font SIZE="3">Eletto l'anno prima &quot;keeper&quot; della
        Royal Academy (col compito di sovrintendere al complesso delle lezioni), deve dimettersi
        da professore di pittura perché, per statuto, i due incarichi non possono essere
        ricoperti contemporaneamente.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1810</b></font></td>
        <td WIDTH="92%" VALIGN="TOP"><font SIZE="3">È rieletto professore di pittura alla Royal
        Academy grazie ai nuovi statuti espressamente modificati per consentirgli di mantenere due
        incarichi. I rapporti con Blake si guastano fino a cessare del tutto nel 1812.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1816</b></font></td>
        <td WIDTH="92%" VALIGN="TOP"><font SIZE="3">È nominato da Cavova, principe della romana
        Accademia di San Luca, membro di questa stessa istituzione.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1818</b></font></td>
        <td WIDTH="92%" VALIGN="TOP"><font SIZE="3">Finisce di scrivere gli Aforismi, iniziati nel
        1788.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1821</b></font></td>
        <td WIDTH="92%" VALIGN="TOP"><font SIZE="3">Redige tra quest'anno e il 1823 le ultime tre
        lezioni (X, XI e XII) per la Royal Academy.<p></font>&nbsp;</td>
      </tr>
      <tr>
        <td WIDTH="8%" VALIGN="TOP"><font SIZE="3"><b>1825</b></font></td>
        <td WIDTH="92%" VALIGN="TOP"><font SIZE="3">Muore il 16 aprile a Putney Hill, la casa di
        campagna della contessa di Guilford. Il 25 viene sepolto a Londra, nella St. Paul's
        Cathedral.<p></font>&nbsp;</td>
      </tr>
    </table>
    </td>
  </tr>
</table>
</center></div><div align="center"><center>

<table border="0" width="80%">
  <tr>
    <td width="100%"><p align="center">&nbsp;<br>
    <a href="index.htm"><img src="images/indice.gif" alt="Torna alla pagina principale " border="0" WIDTH="94" HEIGHT="28"></a></td>
  </tr>
</table>
</center></div>
</body>
</html>
