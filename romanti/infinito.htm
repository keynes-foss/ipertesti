<html>

<head>
<meta name="GENERATOR" content="Microsoft FrontPage 3.0">
<title>L'infinito</title>
</head>

<body bgcolor="#FFFFFF">
<u><i><b><font SIZE="5"><div align="center"><center>

<table border="0" width="80%">
  <tr>
    <td width="100%"><p ALIGN="CENTER"></font></b></i></u><font size="4" color="#800000"><strong>LA
    CONCEZIONE DELL&#146; INFINITO IN LEOPARDI</strong></font></p>
    <font SIZE="2"><p ALIGN="JUSTIFY"></font>Uno dei punti centrali della poetica leopardiana
    è costituito dall&#146;idea di &quot;infinito&quot;; con esso s&#146;intende tutto ciò
    che è illimitato, dunque una dimensione radicalmente opposta a quella umana,
    caratterizzata proprio da un'insuperabile finitezza. Sul piano delle immagini,
    quell&#146;idea orienta la poesia leopardiana verso la visione degli spazi celesti, dello
    sterminato pulviscolo di astri e mondi in esso presenti. Ma essa esercita una
    considerevole influenza anche sul piano stilistico, inducendo ad un uso massiccio di quei
    termini &quot;vaghi&quot; e &quot;indefiniti&quot; di cui il Leopardi asseriva la
    particolare poeticità; quanto più larga e tendenzialmente illimitata è infatti la
    visione, tanto meno precise e determinate devono essere le parole impiegate per
    esprimerla. D&#146;altro canto, anche le parole riferite a contenuti non cosmici finiscono
    nel poeta per assorbire una traccia della stupefazione e dell&#146;annichilimento da lui
    provati di fronte all&#146;infinito. Va però detto che al cospetto dell&#146;infinito
    l&#146;uomo è costretto anche a prendere amara coscienza della propria inadeguatezza;
    creatura finita per eccellenza, egli potrà infatti solo intuire, ma mai compiutamente
    razionalizzare ed esprimere l&#146;illimitatezza di ciò che è infinito. Alla sua portata
    è tutt&#146;al più l&#146; &quot;indefinito&quot;, ovvero una pallida controfigura umana
    di quell&#146;infinità sempre sfuggente. Ciò spiega perché anche in questo caso il
    poeta provi quel misto di piacere e angoscia così caratteristico del suo rapporto col
    mondo.</p>
    <i><b><p ALIGN="CENTER">L&#146;infinito (1819)</b></p>
    <p ALIGN="CENTER">Sempre caro mi fu quest&#146;ermo colle,<br>
    e questa siepe, che da tanta parte<br>
    dell&#146;ultimo orizzonte il guardo esclude.<br>
    Ma sedendo e mirando, interminati<br>
    spazi di là da quella, e sovrumani<br>
    silenzi, e profondissima quiete<br>
    io nel pensier mi fingo, ove per poco<br>
    il cor non si spaura. E come il vento<br>
    odo stormir tra queste piante, io quello<br>
    infinito silenzio a questa voce<br>
    vo comparando: e mi sovvien l&#146;eterno,<br>
    e le morte stagioni, e la presente<br>
    e viva, e il suon di lei. Così tra questa<br>
    immensità s&#146;annega il pensier mio;<br>
    e il naufragar m&#146;è dolce in questo mare.</p>
    </i><p>&nbsp;<b></p>
    </b><p><b><i>E questa siepe, che da tanta parte / Dell&#146;ultimo orizzonte il guardo
    esclude.</i> </b></p>
    <p ALIGN="JUSTIFY">Il colle e la siepe sono il punto d&#146;arrivo d&#146;un
    intrattenimento nella memoria, ma anche il punto di partenza per una meditazione
    sull&#146;infinito. Ed è su questi che lo sguardo cessa d&#146;essere fisico, e si dilata
    a tutti i sensi, si disaliena dalla sa specifica separatezza per diventare percorso
    &quot;interiore&quot;. Il limite, sintomo dell&#146;assenza, è condizione perché
    l&#146;assenza si trasformi in una presenza simbolica, e si popoli di forme,
    d&#146;evocazioni, di memoria. Ed è sintomo del desiderio d&#146;infinito, sintomo della
    sua non colmabilità; non limite al desiderio, ma sintomo del suo sconfinamento, della sua
    illimitatezza. Il leopardiano &quot;desiderio illimitato&quot; paradossalmente è
    rappresentato sulla scena da un limite, che si presenta come <i>caro</i> alla memoria.
    E&#146; il confine che definisce le possibilità materiali del piacere (il piacere dello
    sguardo), ma che esclude il vero &quot;<i>confine&quot;.</i> </p>
    <p ALIGN="JUSTIFY">L&#146;assenza del confine produce l&#146;illusione dell&#146;infinito:<b></p>
    <p ALIGN="JUSTIFY"></b><i>La qualche cosa ci diletta perché l&#146;anima non vedendo i
    confini, riceve l&#146;impressione i una specie d&#146;infinità, e confonde
    l&#146;indefinito coll&#146;infinito, non però comprende ne concepisce effettivamente
    nessuna infinità. Anzi nelle immaginazioni le più vaghe e indefinite, e quindi le più
    sublimi e dilettevoli, l&#146;anima sente espressamente una certa angustia, una certa
    difficoltà, un certo desiderio insufficiente, una impotenza decisa di abbracciar tutta la
    misura di quella sua immaginazione, o concezione o idea.</i></p>
    <p ALIGN="JUSTIFY">&nbsp;<i><b>Ma sedendo e mirando&#133;</b></i></p>
    <p ALIGN="JUSTIFY">L&#146;esclusione dello sguardo dall&#146;indefinito orizzonte
    istituisce il viaggio verso il luogo del desiderio: ma rovescia il limite nella
    possibilità d&#146;un altro sguardo, dischiude il campo dell&#146;immaginazione,
    ch&#146;è il solo nel quale il desiderio dell&#146;infinito può prendere figura, e quasi
    movimento di immagini, diventare teatro di conflitti, identificarsi col desiderio del
    piacere, e dunque sperimentare lo scarto tra desiderio e piacere. In questa apertura <i>l&#146;ultimo
    orizzonte</i> non è più l&#146;al di là fisico della siepe, ma è la scena sulla quale
    il desiderio d&#146;infinito cerca una risposta nell&#146;esperienza simbolica
    dell&#146;infinito, cioè nella liberazione della &quot;forza immaginativa&quot;.</p>
    <p ALIGN="JUSTIFY">Il piacere dell&#146;immaginazione appare come uno dei &quot;piaceri
    possibili&quot;: &quot;Il tipo di questo bello e di queste idee non esiste nel reale, ma
    solo nella immaginazione, e le illusioni sole ce lo possono rappresentare, né la ragione
    ha un potere di farcelo&quot;.</p>
    <p ALIGN="JUSTIFY">Il desiderio del piacere è &quot;illimitato&quot; la qual cosa non è
    in opposizione al rapporto che lo sguardo istituisce con limite, con &quot;una veduta
    ristretta e confinata in certi modi&quot;,: il rovesciamento del limite riporta sul piano
    della immaginazione il desiderio ostacolato:<b></p>
    <p ALIGN="JUSTIFY"></b><i>La cagione è la stessa, cioè il desiderio dell&#146;infinito,
    perché allora in luogo della vista, lavora l&#146;immaginazione il fantastico sottentra
    al reale.<br>
    L&#146;anima s&#146;immagina quello che non vede, che quell&#146;albero, quella siepe,
    quella torre gli nasconde, e va errando in uno spazio immaginario, e si che il reale
    escluderebbe l&#146;immaginario. Quindi il piacere ch&#146;io provava sempre fanciullo e
    anche ora&#133;</i></p>
    <i><b><p ALIGN="JUSTIFY">&nbsp;</b></i></p>
    <p ALIGN="JUSTIFY"><i><b>Interminati / spazi di là da quella e sovrumani / silenzi, e
    profondissima quiete / io nel pensier mi fingo; ove per poco / Il cor non si paura. </b></i></p>
    <p ALIGN="JUSTIFY">Lo sguardo fisico e lo sguardo dell&#146;immaginazione sono unificati
    nel pensiero, che è il luogo dove la finzione diventa discorso, dove la rappresentazione
    ha come solo destinatario il soggetto, che è richiamato con forza (io&#133;m<i>i), </i>presagendo
    quasi il suo smarrimento.</p>
    <p ALIGN="JUSTIFY">La ricerca di un eccesso, per negazione, del limite è anche detta
    dalla correzione di <i>un infinito</i> (che chiudeva il verso aperto con <i>Ma sedendo e
    mirando)</i> con<i> un indeterminato:</i> la parola <i>infinito</i> cancellava la funzione
    di negazione detta dall&#146;<i>in</i>, per via dell&#146;assunzione del termine <i>infinito</i>
    nell&#146;ordine della categorie e nel linguaggio filosofico; e questa cancellazione è
    rifiutata da Leopardi perché avrebbe annullato di colpo un procedimento:
    l&#146;esperienza dell&#146;eccesso attraverso il passaggio (e la permanenza) del limite.
    La riduzione del senso di dilatazione che avrebbe dovuto scontare abbandonando la parola <i>infinito</i>
    (che diceva, immediatamente, il tema dell&#146;idillio, e nominava il movimento di fondo:
    il desiderio d&#146;infinito) è compensata poi dall&#146;ulteriore variante accettata
    nell&#146;edizione Starita del &#146;35 dove <i>interminato / Spazio </i>diventa<i>
    interminati / Spazi: </i>il plurale assicura lo sconfinamento, e dice già lo spaurimento.</p>
    <p ALIGN="JUSTIFY">La presenza-assenza della siepe in questo avventurarsi
    nell&#146;eccesso (<i>di là da quella)</i> corrisponde alla presenza del&#146;<i>io</i>
    nella finzione. La stessa esperienza dell&#146;infinito non è dicibile se non dopo, ma
    come <i>illusione</i>, quando il momento della scrittura è già stata, o ci si illude che
    sia già stata.</p>
    <p ALIGN="JUSTIFY">Il piacere della scrittura è forse il solo piacere di cui si ha
    esperienza mentre si scrive. Nonostante il desiderio d&#146;infinito &quot;.. l&#146;animo
    umano o di qualunque vivente non è capace di un sentimento il quale contenga la totalità
    dell&#146;infinito&quot;. L&#146;impossibilità di questo &quot;sentimento&quot; è
    tutt&#146;uno con l&#146;assenza del piacere, dell&#146;esperienza del piacere: e
    &quot;anche il piacere della speranza, non è mai piacere presente, nemmeno in quanto
    speranza&quot;.</p>
    <p ALIGN="JUSTIFY">Il passaggio avviene nel cuore del testo e nel mezzo d&#146;un verso:
    la congiunzione in apertura annuncia il sentiero dello smarrimento, dove l&#146;infinito
    coincide col nulla, e il piacere con il naufragio del pensiero: <b>&#133;.<i>E come il
    vento / Odo stormir tra queste piante, io quello / Infinito silenzio a questa voce / vo
    comparando&#133;</i></b></p>
    <p ALIGN="JUSTIFY">Gli elementi della finzione &#150; spazi, silenzi, queste &#150; sono
    riunificati in <i>infinito silenzio (</i>e questa volta la parola infinito resiste a
    possibili varianti, perché non deve incorporare il senso del limite): questa
    riunificazione nella negazione del suono, nella leopardiana meditazione sul piacere, non
    è legato al bello, ma al piacevole: più volte nello <i>Zibaldone</i> il linguaggio
    musicale sarà riportato al di qua dell&#146;estetica, nel territorio appunto del piacere.
    Il piacere del suono &quot;deriva sì dalla molteplicità delle dette sensazioni
    indefinite ecc. sì dall&#146;inclinazione del legame che la natura arbitrariamente ha
    posta fra le sensazioni del suono o canto e l&#146;immaginazione, dalla facoltà che ha
    dato loro di <i>afficere</i> piacevolemtnte l&#146;orecchio&#133; Anche le osservazioni
    dello <i>Zibaldone </i>sulla lontananza, essenza del vago e dell&#146;indefinito sono
    sempre connesse al suono.</p>
    <p ALIGN="JUSTIFY">Spazio e tempo sono gli &quot;ultimi&quot; orizzonti che comprendono il
    corpo, ma la loro massima dilatazione, come <i>infinito </i>e come <i>eterno</i>, se trova
    rispondenza nel desiderio che appartiene al corpo, è anche fonte d&#146;angoscia, per il
    conflitto permanente tra brevità del proprio tempo e illimitatezza del tempo &quot;al di
    fuori di sé&quot;, tra limitatezza del proprio spazio e sconfinamento dello spazio
    &quot;al di fuori di sé&quot;. Tuttavia questo conflitto, che non è cancellato, come
    nella dottrina epicurea del piacere, è però spostato nell&#146;immaginazione, non
    essendo il tempo &quot;una cosa&quot;, come dirà nel dicembre del &#146;26 un frammento
    dello <i>Zibaldone:<b></p>
    <p ALIGN="JUSTIFY"></b>Il tempo non è una cozzassero è un accidente delle cose, e
    indipendentemente dalla esistenza delle cose è nulla, è un accidente di questa
    esistenza; o piuttosto è una nostra idea, una parola . Medesimamente delle spazio&#133;.
    Sicché, come il tempo è un modo o un lato del considerar l&#146;esistenza delle cose,
    così lo spazio non è altro che un modo, un lato, del considerar che noi facciamo il
    nulla</p>
    </i><p ALIGN="JUSTIFY">L&#146;immaginazione dello spazio e l&#146;immaginazione del tempo
    sono ora unificate nella contemplazione del conflitto tra il corpo e la morte, tra la
    stagione e l&#146;eterno, tra il piacere della ricordanza e la disperazione di non poter
    fermare questo piacere. Tempo e spazio diventano <i>questa / I</i>mmensità<i> . </i>La
    parola <i>infinità</i> che era ricomparsa (dopo <i>immensitade</i> dell&#146;autografo)
    nella stampa sul Nuovo Raccoglitore e nell&#146;edizione bolognese del &#146;26 è<i> </i>definitivamente
    sostituita, dall&#146;edizione fiorentina in poi, con <i>immensità</i>: sottratta al
    gioco delle categorie di spazio e tempo, sottratta alla stessa allusione
    all&#146;irrealizzabile &quot;desiderio d&#146;infinito&quot;, riportata verso la grande
    classica metafora del mare che già prende tutto il campo della scena: <b>&quot;<i>Così
    tra questa / Immensità s&#146;annega il pensier mio&quot;.</i></b></p>
    <p ALIGN="JUSTIFY">La ricordanza, che non è in Leopardi la platonica
    &quot;reminiscenza&quot;, riporta alla ripetizione e questa, come avverrà anche nel testo
    di Freud, riporta al di là del principio del piacere. La meditazione sul piacere, avviata
    con lo sguardo sulla siepe, oltrepassa se stessa, riconoscendo che non c&#146;è un tempo
    del piacere, e che ogni instaurazione della dimensione temporale è anche una produzione
    d&#146;angoscia. Come oltrepassare questo limite, che non è più esterno, che non è più
    la cara siepe, e che appartiene al corpo? Come cancellare questo rapporto col tempo
    inscritto nel corpo? E questo, al di fuori del giardino di Epicuro, in assenza della
    saggezza che sostituisce il senso del tempo con l&#146;esercizio della filosofia e con la
    meditazione dei discepoli?</p>
    <p ALIGN="JUSTIFY">Il &quot;riposo dal desiderio &quot; è una mimesi della morte. Perché
    ha origine dalla dilatazione delle possibilità del desiderio, e percorre tutti i
    sentieri, fino a smarrirsi nel bosco della meditazione. La metafora a questo punto, è
    obbligata, e tutti i poeti ci sono passati: <u>il mare</u>. La metafora che unisce il
    desiderio e l&#146;essere, il corpo e la metafisica, l&#146;itinerario e l&#146;approdo.
    Un&#146;esegesi dell<i>&#146;infinito</i> leopardiano può ritrovare, nella finale
    metafora del mare, il dantesco e medievale &quot;mar de l&#146;essere&quot;, approdo di
    ogni itinerario della mente. </p>
    <p>&nbsp;<b></p>
    <p ALIGN="JUSTIFY">E <i>il naufragar mi è dolce in questo mare.</i></b></p>
    <p ALIGN="JUSTIFY">Il naufragio leopardiano, &quot;riposo e desiderio&quot;, restituisce,
    sull&#146;affondare del pensiero, l&#146;io dell&#146;ordine simbolico contro l&#146;io
    dell&#146;ordine immaginario. Questo desiderio dell&#146;altro, si adempie, ma come
    contemplazione del nulla. Il nichilismo è l&#146;orizzonte che può essere guardato dal
    punto di vista simbolico, cioè da punto di vista di un&#146;io creativo, dell&#146;io
    della poesia. Il desiderio &#145;infinito&#146; si rivela come desiderio del
    &#145;nulla&#146; e in questa rivelazione espone il massimo legame con la vita, di cui la
    metafora del mare è portatrice. Il solo infinito è nulla, e questo è infinito nel
    linguaggio. Su questa affermazione s&#146;intrattiene Leopardi in una zona dello <i>Zibaldone</i>
    nella primavera del &#145;26&quot;&#133;il tutto esistente è infinitamente piccolo a
    paragone della infinità vera, per dir così, del non esistente, del nulla&quot;. E
    ancora, dopo aver osservato che &#145;infinito, così come è concepito dall&#146;uomo è
    &quot;un parto della nostra immaginazione&quot;.</p>
    <i><b><p ALIGN="JUSTIFY"></b>Par che solamente quello che non esiste, la negazione
    dell&#146;essere, il niente, possa essere senza limiti, e che l&#146;infinito venga in
    sostanza a essere lo stesso che il nulla. Pare soprattutto che l&#146;individualità
    dell&#146;esistenza importi naturalmente una qualsivoglia circoscrizione, di modo che
    l&#146;infinito non ammetta individualità e questi due termini siano contraddittori:
    quindi non si possa supporre un ente individuo che non abbia limiti.</i></p>
    <p ALIGN="JUSTIFY">&nbsp;Osservando, un mese dopo, come le categorie di infinito, riferite
    allo spazio e al tempo, non sono appunto che categorie, &quot;espressione di una nostra
    idea&quot;, così conclude questo appunto teorico sul tema dell&#146;infinito:</p>
    <p ALIGN="JUSTIFY">&nbsp;<i>&#133;La infinità del tempo non proverebbe né
    l&#146;esistenza né la possibilità di enti infiniti, più di quel che lo provi
    l&#146;infinità del nulla, infinità che non esiste né può esistere se non
    nell&#146;immaginazione o nel linguaggio, ma che è pure una qualità propria e
    inseparabile dall&#146;idea o dalla parola &#145;nulla&#146;, il quale pur non può essere
    se non nel pensiero o nella lingua, e quanto al pensiero o alla lingua.<b></p>
    </b></i><p ALIGN="JUSTIFY">&nbsp;Il desiderio d&#146;infinito è desiderio del nulla, ma
    questa coincidenza tra il nulla e l&#146;infinito avviene nel linguaggio. Il linguaggio è
    il respiro del corpo, del suo limite. Ma come può il limite pensare l&#146;infinito? Non
    dunque sui sentieri del pensiero, sui sentieri della finzione nel pensiero, si può
    trovare una risposta al desiderio d&#146;infinito. Né si può cercare questa risposta al
    di fuori di &quot;questa terra&quot;, essendo il desiderio &quot;materiale&quot;. Resta lo
    sguardo del poeta che dalla siepe rivà verso l&#146;avventura d&#146;una figurazione
    &quot;positiva&quot; dello spazio e del tempo, e da questa ritorna verso una comparazione
    tra ciò che è e ciò che non è, tra il tempo del corpo e l&#146;altro tempo, tra il
    &quot;suonano&quot; della stagione e l&#146;assenza di ogni suono e di ogni stagione:
    questo sguardo vede anche il pensiero annegare, e rinunciare a inseguire teoreticamente il
    rapporto tra l&#146;infinito e il nulla. Questo sguardo non è più uno sguardo, ma è il
    corpo dell&#146;uomo, l&#146;assunzione del su limite prima dell&#146;ultimo abbandono,
    Cessazione dell&#146;analisi. Riposo dal desiderio. Fine della finzione. </p>
    <p ALIGN="JUSTIFY">Nel naufragar il corpo s&#146;abbandona ad una dolcezza che annuncia,
    nell&#146;assenza del pensiero e nello spegnimento dei sensi, la possibilità che pensiero
    e sensi siano per il piacere, en non per la <i>ratio</i> civile. Eros e Thanatos si
    uniscono non nel suicidio del corpo, ma nel riposo dal desiderio, non nell&#146;istante
    della morte, ma nell&#146;abbandono ad una dolcezza che travolge, infine, anche il
    soggetto che sa che questa dolcezza gli appartiene. Il mare invade la scena</p>
    <p ALIGN="JUSTIFY">Un&#146;onda di vita freme in questa mimesi della morte. Il nichilismo
    leopardiano grida il desiderio della vita, nell&#146;unico modo che, nella note dei sensi,
    è ancora possibile: nel linguaggio simbolico, nel linguaggio della poesia. E&#146;
    l&#146;esperienza del piacere?</p>
    <hr noshade size="1">
    <i><b><p><big>Dallo Zibaldone</big></b></i></p>
    <p ALIGN="JUSTIFY"><big>Il piacere dell&#146;indefinito</big></p>
    <p ALIGN="JUSTIFY">Il sentimento che si prova alla vista di una campagna o di qualunque
    altra cosa v&#146;ispiri idee e pensieri vaghi e indefiniti quantunque dilettosissimo, è
    pur come un diletto che non si può afferrare, e può paragonarsi a quello di chi corra
    dietro a una farfalla bella e dipinta senza poterla cogliere: e perciò l&#146;ascia
    sempre nell&#146;anima un gran desiderio: pur questo è il sommo de&#146; nostri diletti,
    e tutto quello ch&#146;è determinato e certo è molto più lungi dall&#146;appagarci, di
    questo che per la sua incertezza non ci può mai appagare.</p>
    <p ALIGN="JUSTIFY">&nbsp;</p>
    <p><big>La genesi dell&#146;idea di &quot;infinito&quot;</big></p>
    <p ALIGN="JUSTIFY">Niente infatti nella natura annunzia l&#146;infinito, l&#146;esistenza
    di alcuna cosa infinita. L&#146;infinito è un parto della nostra immaginazione, della
    nostra piccolezza ad un tempo e della nostra superbia. Noi abbiam veduto delle cose
    inconcepibilmente maggiori delle nostre, dei mondi maggiori del nostro sec. Ciò non vuol
    dire che esse sieno grandi, ma che noi siamo minimi a rispetto loro. Or quelle grandezze
    che noi non possiamo concepire, noi le abbiam credute infinite; quello che era
    incomparabilmente maggiore di noi e delle cose nostre che sono minime, noi l&#146;abbiam
    creduto infinito, quasi che al di sopra di noi non vi sia che l&#146;infinito, questo solo
    non possa essere abbracciato dalla nostra concettiva, questo solo possa essere maggiore di
    noi. Ma l&#146;infinito è un idea, un sogno, non una realtà: almeno niuna prova abbiamo
    noi dell&#146;esistenza di esso, neppure per analogia, e possiam dire d&#146;esser a
    un&#146;infinita distanza dalla cognizione e dalla dimostrazione di tale esistenza: si
    potrebbe anche disputare non poco se l&#146;infinito sia possibile , e se questa idea,
    figlia della nostra immaginazione, non sia contraddittoria in se stessa, cioè falsa in
    metafisica. Certo secondo le leggi dell&#146;esistenza che noi possiamo conoscere, cioè
    quelle dedotte dalle cose esistenti che noi conosciamo, o sappiamo che realmente esistono,
    l&#146;infinito cioè una cosa senza limiti, non può esistere, non sarebbe cosa, ec.
    [&#133;]</p>
    <p ALIGN="JUSTIFY">&nbsp;<u></p>
    <p ALIGN="JUSTIFY"><strong>Riflessioni sul testo</strong></u></p>
    <p ALIGN="JUSTIFY">La sensibile differenza d&#146;impostazione esistente tra l&#146;ultimo
    brano e quelli che lo precedono riconduce alla &quot;svolta&quot; avvenuta nel pensiero
    leopardiano durante la stesura delle &quot;Operette morali&quot; (1824), comunemente
    definita come un passaggio da un &quot;pessimismo storico&quot; a un &quot;pessimismo
    cosmico&quot;. Mentre infatti nei brani fino al 1821 l&#146;accento era posto soprattutto
    sulle valenze estetiche dell&#146;idea di infinito, attraverso le immagini
    &quot;indefinite&quot; che ad esse si ricollegano, in quello del 1826 tale aspetto
    scompare del tutto, per lasciare il posto a un approccio freddamente teoretico, teso a
    cogliere l&#146;inconsistenza filosofica del concetto d&#146;Infinito, identificato ora
    con la negazione radicale dell&#146;Essere, cioè il Nulla. Ciò coincide con
    l&#146;approfondirsi di un nichilismo nel quale la natura appare malvagia e indifferente
    alle disgrazie umane; e di un eroismo della poesia che si fa portavoce di questo
    &quot;arido vero&quot;. Solo dalla coraggiosa consapevolezza della negatività della
    natura e del cosmo intero poteva inoltre nascere, per l&#146;ultimo Leopardi, una
    solidarietà davvero universale tra gli uomini nel segno dell&#146;accettazione del
    proprio comune destino.</p>
    <hr noshade size="1">
    <ul>
      <li><font size="3"><strong>PENSIERI</strong></font></li>
    </ul>
    <p><font size="3" color="#800000"><strong><em>LXVIII</em></strong></font></p>
    <p ALIGN="JUSTIFY"><font size="3">La noia è in qualche modo il più sublime dei
    sentimenti umani. Non che io creda che dall&#146;esame di tale sentimento nascano quelle
    conseguenze che molti filosofi hanno stimato da raccorne, ma nondimeno il non poter essere
    soddisfatto da alcuna cosa terrena, né, per dire così dalla terra interna; considerare
    l&#146;ampiezza inestimabile dello spazio, il numero e la mole maravigliosa dei mondi, e
    trovare che tutto è poco e piccino alla capacità dell&#146;animo proprio; immaginarsi il
    numero dei mondi infinito, e l&#146;universo infinito, e sentire che l&#146;animo e il
    desiderio nostro sarebbe ancora più grande che sì fatto universo; e sempre accusare le
    cose d&#146;insufficienza e di nullità, e patire mancamento e voto, e però noia, pare a
    me il maggior segno di grandezza e di nobiltà, che si vegga della natura umana. Perciò
    la noia è poco nota agli uomini di nessun momento, e pochissimo o nulla agli altri
    animali</font></p>
    <p ALIGN="JUSTIFY"><font size="3"><em>Nel pensiero LXVIII il Leopardi avverte una verità
    più profonda, anche se estremamente problematica e apparentemente paradossale; la noia è
    un sentimento sublime, una riprova della grandezza dello spirito umano, della sua sete
    d&#146;infinito. Certo, una riprova per via negativa: l&#146;insoddisfazione, l&#146;urto
    violento e doloroso contro la realtà nella quale il destino ci ha condannati a vivere,
    attestano la superiorità della nostra anima nei confronti del mondo meccanico della
    &quot;natura&quot;. Questo dramma fra la vita dell&#146;uomo limitata e circoscritta e il
    bisogno dell&#146;assoluto e dell&#146;eterno che egli avverte inesplicabilmente ma
    insopprimibilmente nel cuore, è un motivo fondamentale dell&#146;ispirazione leopardiana.</em></font></p>
    <p ALIGN="JUSTIFY">&nbsp;</p>
    <p ALIGN="JUSTIFY"><font size="3" color="#800000"><strong><em>LXXIX</em></strong></font></p>
    <p ALIGN="JUSTIFY"><font size="3">Il giovane non acquista mai l&#146;arte del vivere, non
    ha, si può dire, un successo prospero nella società, e non prova nell&#146;uso di
    quella, alcun piacere, finché dura in lui la veemenza dei desideri. Più ch&#146;egli si
    raffredda, più diventa abile a trattare gli uomini e se stesso. La natura, benignamente
    come suole, ha ordinato che l&#146;uomo non impari a vivere se non a proporzione che le
    cause di vivere gli s&#146;involano; non sappia le vie di venire a&#146; suoi fini se non
    cessato che ha di apprezzarli come felicità celesti, e quando l&#146;ottenerli non gli
    può recare allegrezza più che mediocre; non goda se non divenuto incapace di godimenti
    vivi.</font></p>
    <p ALIGN="JUSTIFY"><font size="3">Molti si trovano assai giovani di tempo in questo stato
    ch&#146;io dico; e riescono non di rado bene, perché, desiderano leggermente; essendo nei
    loro animi anticipata da un concorso di esperienza e d&#146;ingegno, l&#146;età virile.
    Altri non giungono al detto stato mai nella vita loro: e non quei pochi in cui la forza
    de&#146; sentimenti è si grande in principio, che per corso d&#146;anni non vien meno: i
    quali più che tutti gli altri godrebbero nella vita, se la natura avesse destinata la
    vita a godere. Questi per lo contrario sono infelicissimi, e bambini fino alla morte
    nell&#146;uso del mondo, che non possono apprendere</font></p>
    <p ALIGN="JUSTIFY">&nbsp;</p>
    <p ALIGN="JUSTIFY"><font size="3" color="#800000"><strong><em>LXXXII</em></strong></font></p>
    <p ALIGN="JUSTIFY"><font size="3">Nessun diventa uomo innanzi di aver fatto una grande
    esperienza di se, la quale rivelando lui a lui medesimo, e determinando l&#146;opinione
    sua intorno a se stesso, determina in qualche modo la fortuna e lo stato suo nella vita. A
    questa grande esperienza, insino alla quale nessuno nel mondo riesce da molto più che un
    fanciullo, il vivere antico porgeva materia infinita e pronta; ma oggi il vivere de
    privati è si povero di casi, e in universale di tal natura, che per mancamento di
    occasioni, molta parte degli uomini muore avanti all&#146;esperienza ch&#146;io dico, e
    però bambina poco altrimenti che non nacque. Agli altri il conoscimento e il possesso di
    se medesimi suol venire o da bisogni e infortuni, o da qualche passione grande cioè
    forte; e per lo più dall&#146;amore; quando l&#146;amore è gran passione; cosa che non
    accade in tutti come l&#146;amore. Ma accaduta che sia, o nel principio della vita, come
    in alcuni, ovvero più tardi e dopo altri amori di minore importanza, come pare che
    occorra più spesse volte. Certo all&#146;uscire di un amore grane e passionato.
    L&#146;uomo conosce già mediocremente i suoi simili, fra i quali gli è convenuto
    aggirarsi con desideri intensi, e con bisogni gravi e forse non provati innanzi; conosce
    ab esperto la natura delle passioni, poiché una di loro che arda, infiamma tute le atre;
    conosce la natura e il temperamento proprio; sa la misura delle proprie facoltà e delle
    proprie forze; e ormai può far giudizio se e quanto gli convenga sperare o disperare di
    se, e, per quello che si può intendere del futuro, qual luogo gli sia destinato nel
    mondo. In fine la vita a&#146; soi occhi ha un aspetto nuovo, già mutata per lui di cosa
    udita in veduta, e d&#146;immaginata in reale; ed egli si sente in mezzo ad essa, forse
    non più felice, ma, per dire così, più potente di prima, cioè più atto a far uso di
    se e degli altri.</font></p>
    <p ALIGN="JUSTIFY"><font size="3"><em>E&#146; evidente, dietro l&#146;atteggiamento
    apparentemente distaccato di questo pensiero, la sconvolgente passione per Aspasia (Fanny
    Targioni Tossetti).L&#146;amore è qui sentito per esperienza totale della persona, tale
    da mutare la vita &quot;di cosa udita in veduta&quot; e &quot;d&#146;immaginata in reale
    &quot;: lo stesso motivo ispira , con maggior profondità e intensità d&#146;affetti, i
    canti il pensiero dominante e Amore e Morte. Soltanto nell&#146;amore l&#146;uomo attinge,
    secondo il poeta, quella pienezza di essere, quella vita spirituale intensa e assoluta che
    costituiscono la sua vera grandezza.</em></font></p>
    <p align="center"><font size="2"><a href="index.htm"><img src="images/indice.gif"
    alt="Torna alla pagina principale " border="0" WIDTH="94" HEIGHT="28"></a></font><font
    SIZE="5"></font></td>
  </tr>
</table>
</center></div>
</body>
</html>
