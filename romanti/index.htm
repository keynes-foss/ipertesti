<html>

<head>
<title>Il Romanticismo - Home page</title>
</head>

<body bgcolor="#FFFFFF">
<font SIZE="4">

<p align="center"><img src="images/rom_hd.gif" alt="Il Romanticismo" WIDTH="386" HEIGHT="53"><u><i></p>
<div align="center"><center>

<table border="0" width="80%">
  <tr>
    <td width="100%"><p ALIGN="center"></i></u></font><font size="6">Caratteri generali</font><font SIZE="4"></p>
    <hr noshade size="1">
    <ul>
      <li><p ALIGN="JUSTIFY"></font><font size="5" color="#800000">Nascita e limiti cronologici</font><font SIZE="4"></p>
      </li>
    </ul>
    <p ALIGN="JUSTIFY"></font><font size="3">Il Romanticismo fu un complesso movimento
    spirituale e culturale, che produsse un profondo mutamento nelle lettere, nelle arti, nel
    pensiero, nella politica e nel costume. Sorto sul finire del Settecento in Inghilterra, e,
    con più matura consapevolezza in Germania, dove si legò alla filosofia dell&#146;<strong><a href="ideali.htm">Idealismo</a></strong>, si estese progressivamente a tutta
    l&#146;Europa.</p>
    <p ALIGN="JUSTIFY">Il nome del movimento deriva dall&#146;aggettivo romantic, che appare
    per la prima volta in Inghilterra sul finire del Seicento. In connessione con la parola
    romance, che originariamente equivaleva a &quot;francese antico&quot;, e, in seguito, a
    &quot;narrazione poetica in versi&quot;, assunse via via il significato di &quot;cosa
    fantastica, irreale, simile a quelle che avvengono nei romanzi&quot; e quindi servì a
    definire sia una disposizione d&#146;animo fantasioso e sentimentale, sia i paesaggi
    solitari e pittoreschi che la stimolavano. Infine, con la rivalutazione nostalgica del
    Medioevo che si ebbe nei paesi nordici alla fine del Settecento, assunse il significato di
    &quot;gotico, medioevale&quot;, contrapposto a &quot;classico&quot;. Nella storia della
    parola possiamo già vedere delineati alcuni motivi fondamentali della sensibilità
    romantica: l&#146;esaltazione del sentimento e della fantasia, l&#146;esaltazione del
    Medioevo, la svalutazione del classicismo, la disposizione al sogno e a un colloquio
    intimo e immediato con la natura.</p>
    <p ALIGN="JUSTIFY">Il Romanticismo fu preparato dal mutamento progressivo della
    sensibilità e del gusto che si svolse nell&#146;ambito stesso dell&#146;Illuminismo e del
    Sensismo e che prese il nome di Preromanticismo. A questa corrente appartengono, più o
    meno decisamente, il Rousseau in Francia, Goethe, Shiller e il movimento detto dello <strong><a href="sud.htm">Sturm und Drang</a> </strong>(tempesta ed impeto), espressione d&#146;un
    individualismo esasperato e fremente, in Germania, Macpherson in Inghilterra, Alfieri in
    Italia. Ma l&#146;anno in cui si costituisce una &quot;scuola&quot; romantica, che assume
    programmaticamente questo nome, varia da nazione a nazione. In Germania è il 1797,
    l&#146;anno in cui fu fondata la rivista Athenaeum, che ebbe come redattori i critici
    August Wilhelm Schegel, autore d&#146;un libro di risonanza europea, il Corso di
    letteratura drammatica, e suo fratello Friederich, e i poeti Novalis e Tieck. In
    Inghilterra è il 1798, anno di pubblicazione delle Lyrical Ballads dei poeti William
    Wordsworth e Samuel Taylor Coleridge, alle quali fu aggiunto, nella seconda edizione, un
    manifesto letterario. Più lentamente il Romanticismo penetrò nei paesi latini; nel 1813
    in Francia e nel 1816 in Italia. Il movimento può dirsi concluso attorno alla metà
    dell&#146;Ottocento, anche se molte sue istanze continuarono a incidere sui movimenti
    letterari posteriori fino ai giorni nostri.<font SIZE="4">&nbsp;</font></p>
    </font><font SIZE="4"><hr noshade size="1">
    <ul>
      <li><p ALIGN="JUSTIFY"></font><font size="5" color="#800000">La nuova concezione della
        realtà:</font><font SIZE="4"></p>
      </li>
    </ul>
    <ol TYPE="a">
      <li>Lo spiritualismo. </li>
      <p ALIGN="JUSTIFY"></font><font size="3">La rivoluzione romantica della sensibilità e del
      gusto è fondata su una profonda trasformazione del modo di concepire la realtà e i
      rapporti tra gli uomini, che si lega a sua volta alle drammatiche vicende ideologiche,
      politiche e sociali della storia europea tra Illuminismo e Rivoluzione francese,
      Restaurazione e i moti nazionalistici e liberali del primo Ottocento. La complessità e
      molteplicità degli aspetti a volte persino contraddittori, assunti dal Romanticismo, ne
      rendono impossibile una definizione sintetica e unitaria; mi limiterò quindi a indicarne
      alcuni caratteri fondamentali.</p>
      <p ALIGN="JUSTIFY">Il Romanticismo nasce in opposizione ai motivi più astratti
      dell&#146;ideologia illuministica, della quale, però, conserva e approfondisce quelli
      più validi. L&#146;Illuminismo aveva esaltato la ragione come facoltà sovrana, cui tutte
      le altre dovevano essere rigorosamente subordinate, aveva rigettato le religioni
      tradizionali, sostituendo ad esse un vago deismo o una concezione sensistica e
      materialistica della realtà. Il Romanticismo è, invece, pervaso da un&#146;ansia
      religiosa che, o si concreta nel ritorno alle fedi tradizionali o sfocia
      nell&#146;immanentismo, cioè in una religione dell&#146;umanità, fondata sul culto dei
      valori spirituali più alti, che dirigono la storia, o in un mistico panteismo, che fa
      coincidere Dio col mondo e ne avverte l&#146;arcana presenza nella natura e nella storia;
      comunque, in un deciso spiritualismo. Inoltre, pur accogliendo l&#146;esaltazione
      illuministica della libera ragione umana, rivendica il valore del sentimento e della
      fantasia. Nasce così un concetto più organico della vita dello spirito, fondata sulla
      libera associazione di tutte le sue facoltà, una delle quali, anzi, il sentimento, non è
      più sentita come inferiore, ma come il mezzo che ci pone in contatto più immediato con
      l&#146;Assoluto, cioè con l&#146;intima realtà della vita universale, con ciò che i
      Romantici chiamano l&#146;<strong><a href="infinito.htm">infinito</a></strong>. Questo
      concetto è stato ben analizzato in Italia dal Leopardi; egli, pur non accettando
      completamente la concezione romantica del termine, fu forse l&#146;unico in grado di
      spiegarne l&#146;essenza.</p>
      <p ALIGN="JUSTIFY"></font><font SIZE="4">&nbsp;</p>
      <li>l&#146;individualismo. </li>
      <p ALIGN="JUSTIFY"></font><font size="3">L&#146;esaltazione romantica del sentimento
      significa, in primo luogo, esaltazione della libera individualità creatrice
      dell&#146;uomo. A differenza della ragione, che lo accomuna agli altri, il sentimento lo
      distingue come essere unico e irripetibile, legato alla natura, alla tradizione, alla
      storia, ma da esse emergente con una propria libertà spirituale, una propria tensione
      verso l&#146;infinito e una propria originalità che se, a volte, lo pongono in contrasto
      drammatico con la società, rappresentano tuttavia la sua dignità autentica e la sua
      ragione d&#146;essere vera. Questo culto dell&#146;originalità, intimamente congiunto
      alla &quot;religione&quot; della libertà, che, sola, consente all&#146;io di consistere
      nella sua pienezza e di dire la sua parola insostituibile nella storia, ispira negli animi
      un&#146;ansia di vita eroica. L&#146;individuo romantico ci appare, a volte, immerso in
      una tragica solitudine, anelante a infrangere ogni barriera, nella ricerca d&#146;una
      impossibile comunione con l&#146;infinito; a volte, anelante ad essere espressione
      esemplare dell&#146;anima d&#146;un popolo, ad affermarne i supremi ideali fino al totale
      sacrificio di sé.</font><font SIZE="4"></p>
      <p ALIGN="JUSTIFY">&nbsp;</p>
      <li>lo storicismo. </li>
      <p ALIGN="JUSTIFY"></font><font size="3">L&#146;Illuminismo impegnato nelle lotte contro
      le decrepite istituzioni feudali che intralciavano lo sviluppo della civiltà moderna,
      aveva rigettato polemicamente il Medioevo, e, in genere, il passato, concependolo come un
      complesso di pregiudizi ed errori. Il Romanticismo sente invece la tradizione come
      elemento essenziale e ineliminabile della vita dei popoli. Nasce di qui la rivalutazione
      del Medioevo, considerato come l&#146;età in cui si era formata la civiltà moderna,
      cristiana ed europea, per molti aspetti opposta a quella classica.</p>
      <p ALIGN="JUSTIFY">Questi concetti si fondano su quello che è forse l&#146;aspetto più
      importante del nuovo movimento: lo storicismo, che significa concezione organica della
      vita individuale e della storia come incessante divenire e continuo progresso. Ogni
      momento di esse è irripetibile e necessario: il presente è la risultante di tutto il
      passato e reca in sé i germi dell&#146;avvenire, è un superamento del passato, che però
      ne accoglie, ne continua, ne integra l&#146;esperienza più valida. Mentre l&#146;antica
      concezione della vita appariva statica, fondata sulla persistenza immutabile di certi
      valori, la nuova è dinamica, protesa alla conquista di valori sempre più alti e
      complessi, in un processo che si svolge all&#146;infinito.</font><font SIZE="4"></p>
      <p ALIGN="JUSTIFY">&nbsp;</p>
      <li>la dialettica. </li>
      <p ALIGN="JUSTIFY"></font><font size="3">Nasce tuttavia di qui il senso doloroso e
      drammatico della vita che è proprio dl Romanticismo. Vivere è continua tensione,
      travaglioso superamento di ogni precedente conquista, che esprime un perenne anelito,
      sempre inappagato e sempre risorgente, dello spirito umano verso l&#146;infinito.
      L&#146;infinito è la nuova, vera divinità del romantico, e corrisponde al suo desiderio
      di accogliere e vivere in sé tutta la vita, tutta la storia, di fondersi nello spazio.
      Dal contrasto nel nostro essere tra finito e infinito, nasce il sentimento della vita come
      dialettica, cioè come compresenza di opposte tensioni che si fondono nell&#146;unità
      drammatica e spesso tragica del nostro esistere.</p>
      <p ALIGN="JUSTIFY">La dialettica è essenziale alla nuova concezione della realtà, ne
      accompagna, anzi, ogni aspetto. Ad esempio, mentre il Romanticismo rivendica il valore
      dell&#146;individualità, tende a risolverla nell&#146;Assoluto, o meglio nella storia.
      Nascono così i grandi cavalieri dell&#146;Ideale, che vivono non per sé, ma per
      l&#146;affermazione di valori di cui non vedranno mai il compimento, perché ogni
      conquista sarà sempre il travaglioso di una nuova e più alta, e accettano, quindi, con
      eroica consapevolezza, un destino di magnanimità e di sventura.</p>
      <p ALIGN="JUSTIFY"></font><font SIZE="4">&nbsp;</p>
      <li>Il sentimento della natura </li>
      <p ALIGN="JUSTIFY"></font><font size="3">Secondo la concezione illuministica la natura era
      regolata da un complesso di leggi e fenomeni che l'uomo poteva comprendere grazie all'uso
      della ragione. In campo estetico venivano quindi ignorati tutti gli aspetti del reale che
      aprivano spiragli su dimensioni ancora sconosciute e che, sfuggendo agli schemi razionali,
      per questo venivano ritenute inquietanti. Nell'estetica neoclassica di Johann Joachim
      Winckelmann il bello si trova nella &quot;nobile semplicità&quot; e nella &quot;quieta
      grandezza&quot;, esso è &quot;come la profondità del mare che resta sempre immobile per
      quanto agitata sia la superficie&quot;. Per i romantici, invece, la natura è il luogo in
      cui l'anima può dare sfogo alla propria malinconia e i fenomeni più interessanti sono
      proprio quelli che esulano dalla norma, mettendo l'individuo in contatto con una
      dimensione superiore, che non può essere percepita con l'aiuto della ragione ma solo
      abbandonandosi ai sensi e alla fantasia. Il &quot;bello&quot; coincide allora col &quot;<strong><a href="kant.htm">sublime</a></strong>&quot;, sia esso un paesaggio sconvolto dalla furia
      degli elementi (si pensi alla situazione descritta da Leopardi nell'Ultimo canto di Saffo)
      o l'uomo perseguitato da una sorte ineluttabile (come nel caso di Ulisse &quot;bello di
      fama e di sventura&quot; nel sonetto A Zacinto di Foscolo).</p>
      <p ALIGN="JUSTIFY"></font><font SIZE="4">&nbsp;</p>
      <li>Il fascino dell'esotico </li>
      <p ALIGN="JUSTIFY"></font><font size="3">La ricerca di nuove esperienze interiori si
      tradusse spesso in un'apertura verso nuovi orizzonti spaziali e temporali. Ci si rivolgeva
      con grande interesse a culture ancora sconosciute, o si rileggevano in una nuova ottica
      testimonianze ed espressioni di civiltà ormai scomparse. L'interesse per la poesia
      popolare aveva già in precedenza dato i suoi frutti nella poesia ossianica, che evocava
      atmosfere altomedievali, mentre ad affascinanti sfondi orientali si era richiamato Samuel
      Taylor Coleridge in Kubla Khan (1816). La nostalgia per il Medioevo si fuse con la
      malinconica consapevolezza dell'impossibilità di recuperare un passato ormai perduto per
      sempre; fra gli scenari preferiti dai narratori romantici ci furono allora castelli in
      rovina e abazie diroccate, sfondi ideali per ambientare storie dense di elementi
      misteriosi e soprannaturali come quelle dei romanzi gotici di Matthew Gregory Lewis e di
      Horace Walpole, autore del celebre Castello d'Otranto (1764).</p>
      <li></font><font SIZE="4">Il tema del &quot;doppio&quot; </li>
      <p ALIGN="JUSTIFY"></font><font size="3">L'interesse per il soprannaturale caratterizzò
      in particolar modo la letteratura romantica inglese e tedesca. Esso fu acuito da un lato
      dalla disillusione nei confronti del razionalismo settecentesco, dall'altro dalla
      riscoperta del patrimonio folclorico della fiaba popolare, dovuta in primo luogo ai
      fratelli Grimm e Hans Christian Andersen. Uno dei motivi ricorrenti nel genere fiabesco, e
      che ebbe molto seguito in letteratura, fu quello del Doppelgänger, ossia del
      &quot;doppio&quot; o dell'&quot;altro che è in noi&quot;. Soprattutto gli scrittori
      tedeschi furono affascinati da questa nuova possibilità di indagine sulla propria
      identità, di uno scavo nella coscienza di un Io più profondo. Il poeta Heinrich Heine vi
      dedicò una lirica, intitolata proprio Il doppio (1827); lo stesso tema compare nel
      racconto Gli elisir del diavolo (1816) di E.T.A. Hoffmann e nel romanzo breve La
      straordinaria storia di Peter Schlemihl (1814) di Adalbert von Chamisso, la vicenda di un
      uomo che vende la propria ombra al diavolo. Nella seconda metà dell'Ottocento il motivo
      del doppio ricompare nel romanzo di Fëdor Dostoevskij Il sosia (1846), la descrizione di
      uno stato di alienazione di cui è vittima un modesto impiegato.</p>
      <p ALIGN="JUSTIFY"></font><font SIZE="4">&nbsp;</p>
      <li>liberalismo e nazionalismo.</li>
    </ol>
    <blockquote>
      <p ALIGN="JUSTIFY"></font><font size="3">Nel campo politico, inizialmente il Romanticismo
      sembrò identificarsi con la Restaurazione e vagheggiare, nel suo amore nostalgico del
      passato, un ritorno all&#146;alleanza fra uomo e altare. Ma la Rivoluzione francese non
      era passata invano: le istanze democratiche e di libertà popolare sfociarono nel grande
      movimento del liberalismo. Nello stesso tempo, dallo storicismo romantico nasceva il
      concetto di nazione, come sintesi di tutto un popolo, plasmato dalla propria tradizione in
      individualità nazionale autonoma. La prima metà dell&#146;Ottocento fu così
      caratterizzata dai movimenti di liberazione delle nazionalità oppresse e dall&#146;ideale
      di una libera associazione di popoli, ciascuno con la sua propria civiltà, la sua
      dignità e la sua indipendenza.</font><font SIZE="4"></p>
    </blockquote>
    <hr noshade size="1">
    <ul>
      <li><p ALIGN="JUSTIFY"></font><font size="5" color="#800000">Il Romanticismo e la poesia</font><font SIZE="4"></p>
      </li>
    </ul>
    <p ALIGN="JUSTIFY"></font><font size="3">Il Romanticismo concepì la poesia come una delle
    più alte &#150; per numerosi scrittori, la più alta &#150; espressione della vita dello
    spirito.</p>
    <p ALIGN="JUSTIFY">Canone fondamentale dell&#146;estetica romantica è che la poesia è
    libera espressione del sentimento individuale. Furono, per questo, esaltate la sincerità
    e la spontaneità creativa del genio, fuori d&#146;ogni modello e d&#146;ogni regola
    prestabilita, la poesia &quot;primitiva&quot; delle nazioni ancora fanciulle e la poesia
    &quot;popolare&quot;, ritenuta erroneamente scevra d&#146;ogni influsso letterario e nata
    dall&#146;ingenua anima del corpo.</p>
    <p ALIGN="JUSTIFY">Di qui il rifiuto, da parte dei romantici, di tutte le poetiche. Se la
    vita è continuo divenire, sempre nuovo e imprevedibile, tale doveva essere anche
    l&#146;arte, espressione del sentimento individuale nel quale la vita si riflette.
    Bisognava dunque abolire l&#146;imitazione e le regole desunte dai classici. Questi poeti,
    pur grandissimi, avevano espresso un momento della storia del mondo, diverso dalla
    civiltà europea e cristiana nata nel Medioevo. E inoltre la libertà creatrice
    individuale del genio non poteva tollerare imposizioni, proprio perché la poesia doveva
    essere verità, cioè slancio verso l&#146;infinito e intuizione sempre nuova e autentica
    del mistero dell&#146;essere.</p>
    <p ALIGN="JUSTIFY">Questa concezione della poesia fu svolta dai romantici in due sensi. Da
    un lato portò allo scavo interiore, o al protendersi dell&#146;anima verso il sogno, la
    fiaba e un vago fantasticare che infrangesse i limiti della realtà contingente;
    dall&#146;altro condusse alla rappresentazione della realtà oggettiva e delle sue leggi,
    delle tradizioni e della vita del popolo, di cui il poeta si sentì l&#146;interprete e la
    coscienza. L&#146;Ottocento fu quindi, contemporaneamente, il secolo della lirica come
    effusione dell&#146;io soggettivo (Leopardi) e del romanzo realistico (Manzoni); il poeta
    fu a volte mistico interprete e sacerdote dell&#146;assoluto, a volte il vate e la guida
    dei popoli, ispiratore e combattente nelle rivoluzioni nazionali.</p>
    <hr noshade size="1">
    <ul>
      <li><font SIZE="4"><p ALIGN="JUSTIFY"></font><font size="5" color="#800000">Temi della
        letteratura romantica</font></p>
      </li>
    </ul>
    <p ALIGN="JUSTIFY"><font size="3">Fra i temi propri della tendenza lirica, ricordiamo la
    meditazione sul significato profondo della vita e dell&#146;anima umana, colta nella sua
    dialettica di finito e infinito. Ad essa è connesso quello della contemplazione della
    natura, sentita come sede di uno spirito arcano col quale i romantici anelavano a fondersi
    misticamente. Di qui la predilezione per gli scenari naturali primitivi e solitari e per
    la notte, nella quale tutte le cose sembrano fondersi in mistica unità. In questo quadro
    si pongono alla perfezione le incisioni e i dipinti dell&#146;inglese <strong><a href="blake.htm">William Blake</a></strong>, nonché le sue liriche, capaci di descrivere
    in modo unitario la continua lotta interiore tra il bene e il male. Dal nuovo
    individualismo nacque la poesia delle memorie, il vagheggiamento della giovinezza e
    dell&#146;infanzia come miti radiosi; ma anche il contrasto drammatico fra reale e ideale,
    donde derivò il mito dell&#146;anima grande e incompresa, dell&#146;urto tragico del
    poeta contro il limite umano e la società, e l&#146;ansia d&#146;evasione nel sogno. Il
    Romanticismo cantò, ancora, l&#146;amore come comunione di anime e mistico naufragio
    nell&#146;infinito, e a questo tema unì spesso quello della morte, anch&#146;essa sentita
    come espressione dell&#146;ansia di fondersi col tutto, con un Assoluto posto al di là di
    ogni limite contingente.</p>
    <p ALIGN="JUSTIFY">La narrativa si svolse soprattutto in senso realistico, rappresentando
    nelle ballate in poesia e nei romanzi, la vita quotidiana della società e denunciandone
    le contraddizioni. La tendenza narrativa, però, accoglie spesso anch&#146;essa il motivo
    dell&#146;evasione fantastica, e abbiamo allora romanzi storici ambientati in un romantico
    Medioevo e leggende, in prosa o in versi, che riprendono temi medievali, cupe fantasie
    popolari o sogni. </p>
    <p ALIGN="JUSTIFY">Le medesime tematiche sono sviluppate anche nell&#146;arte; soprattutto
    in opere di artisti come <strong><a href="fussli.htm">Heinrich Fussli</a></strong>
    (trasferitosi in Inghilterra cambierà il suo nome in Henry Fuseli) possiamo trovare
    paesaggi Medievali, tratti dalle saghe dei Nibelunghi, e soprattutto rappresentazioni di
    incubi e di sogni.</font><font SIZE="4"></p>
    <p ALIGN="JUSTIFY">&nbsp;</p>
    <p ALIGN="right"></font><em><font size="3">Federica Cremonini</font></em><font SIZE="4"></font></td>
  </tr>
</table>
</center></div>
</body>
</html>
