<HTML>
<HEAD>
  <!-- Created with AOLpress/2.0 -->
  <TITLE>Putney</TITLE>
</HEAD>
<BODY BGCOLOR="#FFFFFF" onLoad="">
<P ALIGN=Center><img src="HEAD.jpg" width="389" height="85"> 
<P ALIGN=Center><BIG><BIG><A NAME="Putney">I "Dibattiti di Putney" (1647)</A></BIG></BIG> 
<P ALIGN=Center><font face="Verdana, Arial, Helvetica, sans-serif" size="-2">pag. 
  4/5&gt; <a href="cause.html">I rivoluzione</a> <a href="cause.html">Guerra</a> 
  <a href="petizione.html">Petizione</a> <a href="processo.html">Processo</a></font> 
<P ALIGN=Left>
&nbsp; <BIG>Ireton</BIG> (<A HREF="putney.html#1">1</A>): L'obiezione a questo
articolo (<A HREF="putney.html#2">2</A>) &egrave; la seguente. E' detto che
la rappresentanza del popolo inglese ha da essere distribuita secondo il
numero degli abitanti. Questo mi fa pensare che voglia dire che ogni uomo
che abiti nel paese debba essere considerato ugualmente, e debba avere un
egual voto nella elezione di quei rappresentanti, delle persone cio&egrave;
che compongono la Rappresentanza generale; e se questo &egrave; il significato,
allora ho qualche obiezione da fare. (...)
<P ALIGN=Left>
<BIG>Petty</BIG> : Noi riteniamo che tutti quegli abitanti che non abbiano
pregiudicato il loro diritto innato debbano avere un egual voto nelle elezioni.
<P ALIGN=Left>
<BIG>Rainborough</BIG> : Fui io a chiedere che vi fossero compresi coloro
che avevano accettato il documento. Giacch&eacute; io penso veramente che
l'essere pi&ugrave; povero che vi sia in Inghilterra ha una vita da vivere
quanto il pi&ugrave; grande e perci&ograve;, signore, credo che sia chiaro
che ogni uomo che ha da vivere sotto un governo debba prima col suo consenso
accettare quel governo; e ritengo che l'uomo pi&ugrave; povero in Inghilterra
non sia affatto tenuto a rigore a obbedire a quel governo che egli non ha
avuto alcuna voce nel creare; (...)
<P ALIGN=Left>
<BIG>Ireton</BIG>: E' questo dunque il significato della frase "secondo il
numero degli abitanti"? (...)
<P ALIGN=Left>
Penso che nessuna persona abbia diritto a una partecipazione nell'ordinamento
degli affari del paese, a determinare o a scegliere coloro che determineranno
da quali leggi dovremo essere governati in questo paese - nessuna persona
ha diritto a ci&ograve;, la quale non abbia un interesse permanente fisso
in questo paese. Solo quelle persone, riunite insieme, sono propriamente
i rappresentanti di questo paese e, per conseguenza, anche coloro che devono
creare i rappresentanti del paese, le quali nol loro insieme comprendono
tutti gli interessi reali e permanenti del regno. Altrimenti sono sicuro
che non saprei dire perch&eacute; un forestiero che venga tra noi, o tutti
coloro che vengono tra noi, mossi dalla necessit&agrave; o dal desiderio
di stabilirsi qui, perch&eacute; essi non potrebbero rivendicare ugualmente
lo stesso diritto di qualsiasi altro. Parliamo di diritto innato, ma in base
ad esso possiamo reclamare solo queste cose: gli uomini che sono nati in
Inghilterra godono dalla nascita il giusto diritto di non essere allontanati
dall'Inghilterra, di non vedersi negata l'aria o la residenza, o il libero
uso delle strade e di altre cose, di vivere fra noi - questo diritto ha chiunque
sia nato qui, sebbene per il fatto di essere nato qui non gliene derivi alcun
altro di quelli spettanti agli interessi permanenti di questo paese. Questo
ritengo spetti ad un uomo per diritto di nascita. Ma che per il fatto d'esser
nato qui un uomo debba partecipare di quel potere che dispone delle terre
e d'ogni cosa in questo paese, non vi sembra vi sia sufficiente motivo per
affermarlo. Son certo che se consideriamo la caratteristica pi&ugrave; antica
(a quanto sia dato di vedere) di ci&ograve; &nbsp;che era originariamente
la costituzione del regno, il suo significato pi&ugrave; originario e
fondamentale, senza il quale nessuno ha pi&ugrave; n&eacute; terra n&eacute;
beni n&eacute; alcun interesse civile, troveremo che esso consiste in questo:
che coloro che scolgono i rappresentanti per fare le leggi da cui hanno da
esser governati questo stato e questo paese, son le persone che, nel loro,
insieme, comprendono gli interessi propri di questo regno; cio&egrave;, le
persone nelle cui mani &egrave; tutta la terra, e i membri delle corporazioni,
che hanno nelle loro mani tutto il commercio. Questa &egrave; la pi&ugrave;
fondamentale costituzione di questo regno, non riconoscendo la quale, non
ne rendete possibile nessuna. (...)
<P ALIGN=Left>
<BIG>Rainborough</BIG>: (...) Io credo che i motivi principali per cui
l'Onnipotente Dio dette la ragione agli uomini, fu che essi se ne servissero
e la mettessero a frutto per quel fine e quello scopo per cui Iddio la dette
loro. E invero credo che mezzo pane sia meglio di niente se un uomo &egrave;
affamato; questo dono della ragione, senz'altra propriet&agrave;, pu&ograve;
sembrare una povera cosa, pure penso che nulla di ci&ograve; &nbsp;che Dio
ha dato a un uomo gli pu&ograve; essere tolto da alcun altro uomo. Perci&ograve;
dico che deve essere o la legge di Dio o la legge dell'uomo a proibire che
l'essere pi&ugrave; umile del paese goda di questo beneficio non meno del
pi&ugrave; potente. Non trovo nessun passo della legge di Dio che affermi
che un Lord debba scegliere venti deputati, e un gentiluomo soltanto due,
e un povero nessuno: non trovo nulla di simile nella Legge di Natura n&eacute;
nella Legge delle Nazioni. Ma trovo che tutti gli inglesi debbano essere
soggetti alle leggi inglesi, e credo sinceramente non vi sia persona che
neghi che il fondamento di ogni legge risieda nel popolo e, se risiede nel
popolo, bisonga che qualcuno sia responsabile della sua esclusione dal voto.
(...)
<P ALIGN=Left>
Ireton: (...) La cosa principale su cui insisto &egrave; che vorrei si avesse
riguardo al diritto di propriet&agrave;. Spero che non arriveremo a litigare
per la vittoria - ma che ciascuno rifletta se egli non intenda raggiungerla
per abolire la propriet&agrave;. Perch&eacute; qui si tratta della parte
pi&ugrave; fondamentale della costituzione del regno; se sopprimete la quale,
sopprimete con essa ogni cosa. (...) Ora vorrei sapere a quale diritto vi
appellate affermando che tutti gli uomini devono avere il diritto di voto
nelle elezioni. Forse al diritto naturale? Se vi mettete su questo terreno,
allora credo che dobbiate negare anche ogni propriet&agrave; e per questa
ragione; in base allo stesso diritto naturale (sia quel che sia) da voi invocato
e che vi consente di dire che ogni uomo ha un uguale diritto di scegliersi
chi deve governarlo - in base allo stesso diritto naturale, egli ha lo stesso
eguale diritto a qualsiasi bene cada sotto i suoi occhi - cibi, bevande,
vestiti -, il diritto di prendersi la terra, di occuparla, di amministrarla,
di coltivarla; ha lo stesso diritto di prendersi di usarne per il proprio
sostentamento. (...)
<P ALIGN=Left>
<BIG>Rainborough</BIG>: Signore, affermare che, perch&eacute; un uomo invoca
il diritto naturale d'ogni persona al voto, in tal modo si viene a distruggere
con lo stesso argomento ogni propriet&agrave; - questo &egrave; dimenticare
la Legge di Dio. Che v'&egrave; propriet&agrave;, la Legge di Dio lo dice:
altrimenti perch&eacute; egli avrebbe fatto la legge: "Non rubare"? (...)
Per conto mio sono contrario a ogni idea di anarchia e, quanto a voi, desidererei
non faceste credere a tutti che noi siamo invece favorevoli a essa.
<P ALIGN=Left>
<BIG>Cromwell</BIG>: &nbsp;(...) Nessuno dice che voi mirate all'anarchia,
ma che le conseguenze di questo principio tendono all'anarchia; giacch&eacute;
dove porrete un limite o un confine se togliete questo: che gli uomini i
quali non possono vantare altro interesse che quello di vivere, non possono
aver diritto al voto? (...)
<P ALIGN=Left>
(...)
<P ALIGN=Left>
<BIG>Sexby</BIG>: Vedo che sebbene il nostro fine sia la libert&agrave;,
si &egrave; deviato da esso. Ci siamo in questo paese e abbiamo rischiato
la vita solo per recuperare i nostri innati diritti e i nostri privilegi
di inglesi; mentre, secondo gli argomenti sostenuti ora, non ne avremmo alcuni.
Siamo molte migliaia di soldati ad avere arrischiato la vita; abbiamo avuto
poca propriet&agrave; nel paese quanto a terre, pure abbiamo avuto un diritto
di nascita. Ma sembra ora che, se un uomo non ha una propriet&agrave; fissa
nel paese, non ha alcun diritto in esso. Mi meraviglio che ci siamo tanto
ingannati. Se non avevamo alcun diritto, non siamo stati che dei mercenari.
(...) Son deciso a non rinunciare di fronte a nessuno al mio diritto innato.
Se questo diritto viene negato ai poveri, che ci hanno tanto contato, sar&agrave;
il pi&ugrave; grande degli scandali.
<P ALIGN=Center>
  <HR>
Note
<P ALIGN=Left>
<A NAME="1">1</A>. Ireton: ufficiale ed esponente politico moderato, genero
di Cromwell.
<P ALIGN=Left>
<A NAME="2">2</A>. <I>Patto del popolo</I>, art.I
<P ALIGN=Left>
"Il popolo inglese, attualmente ripartito in maniera ineguale in contee,
citt&agrave; e borghi, per quel che riguarda l'elezione dei membri del
Parlamento, dovr&agrave; essere suddiviso in modo tale che non sussistano
pi&ugrave; ineguaglianze, ma soltanto in base al numero degli abitanti delle
circoscrizioni. Il Parlamento ora riunito, prima del suo scioglimento,
dovr&agrave; provvedere a stabilire i particolari del numero dei cittadini,
del luogo e delle modalit&agrave; delle votazioni."
<P ALIGN=Left>
</BODY></HTML>
