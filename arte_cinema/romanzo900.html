<HTML>
<HEAD>
  <!-- Created with AOLpress/2.0 -->
  <TITLE>Il romanzo novecentesco</TITLE>
</HEAD>
<BODY TEXT="#6a006a" LINK="#8080ff" VLINK="#8080ff" BACKGROUND="rosacine.jpg">
<H1 ALIGN=Center>
  <FONT COLOR="#8080ff"><B>IL ROMANZO NOVECENTESCO</B></FONT>
</H1>
<P>
Il
<FONT COLOR="#8080ff"><B><I>Romanzo</I></B></FONT><FONT COLOR="#bf00bf">
</FONT>del primo Novecento risulta un genere decisamente nuovo, caratterizzato
dalla sperimentazione di moduli espressivi atti a rendere le inquietudini
e la sensibilit&agrave; di un uomo travolto da una crisi totale e privato
dalla possibilit&agrave; sia di essere che di conoscere oggettivamente la
realt&agrave;. Questo romanzo in cui eroi sono personaggi disorientati e
scissi, costituisce il risultato di un lungo processo di trasformazione del
modello ottocentesco, infatti la narrativa aveva puntato sulla raffigurazione
di psicologie complesse e fuggenti, privilegiando una prospettiva
soggettivistica.
<P>
Nel Novecento letterario, l'attenzione dello scrittore si sposta dall'esterno
all'interno. Al centro della narrazione non vi &egrave; pi&ugrave; il rapporto
tra il personaggio e l'ambiente, ma lo scavo interiore che mette a nudo tutte
le sfaccettature del sentimento. Inoltre, l'artista cerca di ricostruire
il mistero (che nell'800 si era completamente perso) attraverso il linguaggio,
che si rende espressione delle misteriose irradiazioni degli oggetti, ed
&egrave; vissuto come dramma, come coscienza della disntegrazione di s&egrave;.
<P>
La nascita del romanzo moderno va ricondotta ad una serie di importanti
trasformazioni che all'inizio del secolo hanno investito l'economia, la
societ&agrave;, il pensiero scientifico e filosofico e, fra queste, un posto
particolare pu&ograve; essere riservato all'avvento del
<FONT COLOR="#8080ff"><B><I>cinema</I></B></FONT>, nel quale l'uomo moderno
(e in particolare l'intellettuale) trova un nuovo mezzo per esprimere se
stesso in maniera spontanea e per descrivere i suoi sogni e le sue esperienze
personali. Il cinematografo &egrave; anche il modo per sottolineare la nuova
concezione del tempo, formulata da<B> <I><A HREF="henrib.html">Henri
Bergson</A></I></B>, poich&egrave; gli istanti non si susseguono tutti uno
uguale all'altro, ma si dilatano o si restringono a seconda della volont&agrave;
del soggetto. Inoltre attraverso la macchina da presa &egrave; possibile
percepire le diversit&agrave; dei punti di vista che, a mano a mano, si possono
assumere comunicando cos&igrave; una visione del mondo (e anche delle stesse
persone) che non &egrave; pi&ugrave; lineare, ordinata e uguale per tutti.
<P>
In effetti, contemporaneamente gli sviluppi della scienza mettono in crisi
l'immagine tradizionale di un mondo in cui i fenomeni possano essere spiegati
secondo un preciso ed univoco rapporto di causa ed effetto. Su un altro versante
gli studi della psicoanalisi portano alla scoperta dell'inconscio ovvero
di quella parte dell'Io che si colloca al di sotto del piano della coscienza
e che influenza in modo decisivo il suo comportamento.
<P>
Il romanzo novecentesco si sviluppa principalmente attorno ad alcuni nuovi
motivi, come ad esempio, l'epopea della memoria in<I>
<A HREF="proust.html"><B>Marcel Proust</B></A></I>, il magma primario
dell'esperienza colto attraverso il linguaggio in<I><B>
</B><A HREF="joyce.html"><B>James Joyce</B></A><B> </B></I>e l'indagine
psicoanalitica in<I> <A HREF="svevo.html"><B>Italo Svevo </B></A></I>.
<P>
Il
<FONT COLOR="#8080ff"><I><B>PERSONAGGIO</B></I></FONT><FONT COLOR="#ff80ff"><I>
</I></FONT>del romanzo novecentesco si definisce soprattutto per le sensazioni
e i pensieri e non &egrave; mai uguale a se stesso, ma muta secondo il tempo,
alle situazioni in cui si trova e soprattutto in &nbsp;relazione alla
molteplicit&agrave; dei punti di vista attraverso i quali viene presentato.
Compare cos&igrave; la figura
dell'<FONT COLOR="#8080ff"><B><I>inetto</I></B> </FONT>(vedi Svevo), un individuo
caratterizzato da una vera e propria sfasatura tra il piano della coscienza
e quello dell'azione: elabora mille progetti, si propone di assumere determinati
comportamenti ma non riesce a tradurre in atto nessuno dei suoi propositi.
<P>
Il <FONT COLOR="#8080ff"><I><B>TEMPO</B> </I></FONT>non scorre pi&ugrave;
in un'unica direzione, in quanto i fatti non vengono narrati secondo il loro
ordine cronologico. Si assiste ad un continuo trapassare dal presente al
passato, da un ricordo ad un altro; gli episodi non sono sempre vicini nel
tempo e non hanno tutti la stessa importanza. Nasce un rapporto ambiguo tra
passato e presente in cui i due piani temporali non si succedono l'uno all'altro
ma coesistono in una specie di "tempo interiore". Si viene inoltre a creare
una sfasatura fra tempo della storia e tempo personale, infatti sensazioni,
ricordi, pensieri, in pochi attimi si accavallano nella mente del personaggio,
vengono analizzati e descritti a rallentatore, con una forza analitica che
arresta il flusso del tempo.
<P>
Anche lo <FONT COLOR="#8080ff"><B><I>SPAZIO</I></B></FONT> (il mondo esterno,
il paesaggio e l'ambiente sociale) non ha pi&ugrave; una sua autonomia, ma
esiste in funzione del personaggio che lo guarda, perci&ograve; assume una
luce diversa a seconda delle angolazioni psicologiche da cui l'io narrante
lo contempla.
<P>
La <FONT COLOR="#8080ff"><I><B>FOCALIZZAZIONE</B> </I></FONT>&egrave;
prevalentemente interna. I fatti sono introdotti attraverso le percezioni
e i pensieri del protagonista, grazie all'adozione della cosidetta della
"restrizione di campo": il lettore &egrave; informato soltanto di ci&ograve;
che ricade nell'ottica del personaggio o che accade nella sua mente. Inoltre
il punto di vista del personaggio &egrave; cangiante.
<P>
Sul piano della <FONT COLOR="#8080ff"><B><I>TECNICA NARRATIVA</I></B> </FONT>il
romanzo d'analisi &egrave; caratterizzato da profonde innovazioni che riguardano
sia la struttura sia le scelte espressive, con diverse sperimentazioni a
seconda degli autori, ma che generalmente cercano di esprimere il
<FONT COLOR="#8080ff"><B><I>"</I></B></FONT><B><A HREF="flussodc.html"><I>flusso
dei pensieri</I></A><I>
</I></B><FONT COLOR="#8080ff"><B><I>"</I></B> </FONT>dei personaggi. Alla
formazione e alla disorganicit&agrave; del mondo quale appare agli occhi
dello scrittore corrisponde una struttura compositiva volutamente disarticolata,
che si frantuma in una miriade di direzioni che rendono effettivamente difficile
seguire la vicenda ed intendere ci&ograve; di cui si parla.
<P>
&nbsp; &nbsp;
<P>
<H3>
  <P ALIGN=Center>
  <B><A HREF="indice.html">HOME PAGE</A></B>
</H3>
</BODY></HTML>
