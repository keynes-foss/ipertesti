<HTML>
<HEAD>
  <!-- Created with AOLpress/2.0 -->
  <TITLE>Italo Svevo</TITLE>
</HEAD>
<BODY TEXT="#800080" LINK="#8000ff" VLINK="#8000ff" BACKGROUND="sfondo13.gif">
<H1 ALIGN=Center>
  <FONT COLOR="#8000ff"><B>ITALO SVEVO</B></FONT>
</H1>
<P ALIGN=Center>
<IMG SRC="svevo.jpg" WIDTH="180" HEIGHT="268">
<P ALIGN=Left>
Ettore Schmitz, in arte Italo Svevo (pseudonimo nel quale Italia e Germania
sembrano quasi sposate) nasce a Trieste il 19 settembre 1861 da una famiglia
ebrea borghese. Il padre decide per i figli maschi un futuro come solidi
ed esperti uomini d'affari. Per questo Ettore parte per il collegio tedesco
di Segnitz, dove resta per cinque anni, per iniziarvi gli studi commerciali
ed apprendere corretamente il tedesco. Si appassiona anche alla letteratura
tedesca e agli studi letterari, leggendo con entusiasmo i classici tedeschi.
<P ALIGN=Left>
A diciassette anni lascia definitivamente la Germania e torna &nbsp;a Trieste,
dove viene iscritto all'Istituto Superiore di Commercio "Pasquale Revoltella",
ma il giovane Svevo frequenta gli studi senza troppo entusiasmo perch&egrave;
la sua aspirazione segreta &egrave; la letteratura.
<P ALIGN=Left>
L'improvviso tracollo del padre costringe Ettore a cercarsi un lavoro che
trova presso la sede triestina della Banca Union di Vienna e che continuer&agrave;
per diciotto anni. Nel 1880 comincia la sua produzione letteraria; scrive
alcuni bozzi di commedie: alcune novelle iniziando e a collaborare all'
"Indipendente", quotidiano in lingua italiana di tendenze irredentiste, con
lo pseudonimo di E. Samigli.
<P ALIGN=Left>
Il primo aprile 1892 muore il padre. In quel frangente rivede dopo anni,
la cugina, ormai diciottenne, Livia Veneziani, figlia del proprietario di
un colorificio: tra i due giovani nasce un tenero affetto. Nello stesso anno,
lo scrittore pubblica, il suo primo romanzo
<FONT COLOR="#8000ff"><B><I>"Una vita"</I></B></FONT>, con lo pseudonimo
di Italo Svevo. L'opera passa inosservata a parte una breve recensione e
qualche superficiale articolo sulla stampa triestina.
<P ALIGN=Left>
Nell'ottobre 1895 muore la madre, mentre l' affettuosa amicizia con Livia
Veneziani &egrave; diventata ormai un grande amore, per cui il 20 dicembre
viene festeggiato il loro fidanzamento, che sar&agrave; coronato dal matrimonio
celebrato con rito cattolico il 30 luglio 1896 , che segna una svolta nella
vita dello scrittore. Svevo andr&agrave; ad abitare nella casa dei suoceri,
continuando a mantenere i suoi impieghi.
<P ALIGN=Left>
Nel settembre 1897 nasce Letizia e due anni dopo, lasciando la Banca Union,
Svevo entra a far parte come impiegato dell'azienda del suocero, migliorando
la propria condizione economica.
<P ALIGN=Left>
Dopo una gestazione abbastanza lunga, nel 1898 appare a puntate sull'
"Indipendente" il suo secondo romanzo,
<FONT COLOR="#8000ff"><B><I>"Senilit&agrave;"</I></B></FONT>, che nello stesso
anno uscir&agrave; in volume in mille copie, sempre a spese dell'autore.
La critica nazionale lo ignora, cos&igrave; l'autore, amareggiato, decide
di smettere con la letteratura, dedicandosi attivamente alla ditta del suocero
al lavoro di contabilit&agrave; e di commercializzazione dei prodotti che
intanto stavano cominciando ad avere un grande successo anche all'estero.
<P ALIGN=Left>
Ma lontano dalla letteratura non riesce a stare molto. Nel 1901 iniziano
i suoi viaggi d'affari in Europa (Francia e Inghilterra) e due anni dopo
pubblica <FONT COLOR="#8000ff"><B><I>"Un marito"</I></B></FONT>, la sua prima
commedia di grande impegno.
<P ALIGN=Left>
A causa dei suoi viaggi, &egrave; costretto ad imparare l'inglese, e nel
1906 a Trieste conosce James Joyce, giunto a Trieste nel 1903, che in quegli
anni si guadagnava da vivere dando lezioni private alla Berlitz School. Tra
i due nasce una grande amicizia e una profonda stima reciproca, rafforzata
anche dallo scambio di opinioni letterarie e dalla lettura reciproca dei
loro manoscritti, che generano un favorevole giudizio critico sulle rispettive
opere.
<P ALIGN=Left>
Nel 1915 l'Italia entra in guerra e Joyce &egrave; costretto a lasciare Trieste
per Zurigo, ma i due scrittori si terrano sempre in contatto epistolare.
I suoceri di Svevo si trasferiscono in Inghilterra e la fabbrica di vernici
viene chiusa. Da tre anni intanto l'autore aveva iniziato
<FONT COLOR="#8000ff"><B><I>"La coscienza di Zeno"</I></B></FONT>. Dopo avere
rivisto Joyce a Parigi, Svevo lavora intensamente alla stesura definitiva
del romanzo che esce il primo maggio 1923. Scarsissimi come al solito i commenti
della stampa.
<P ALIGN=Left>
Nel 1924 spedisce il testo a Joyce, che gli risponde con una lettera piena
di lodi, consigliandolo di mandarlo ai suoi amici letterati e ai critici
francesi. L'esito &egrave; positivo. Nella primavera del '25, Svevo incontra
a Parigi i suoi estimatori. Nel 1927 appare l'edizione francese de "La coscienza
di Zeno" e nel 1928 Montale attesta la grandezza dell'autore in un importante
articolo.
<P ALIGN=Left>
Nel 1928 inizia il suo quarto romanzo, <FONT COLOR="#8000ff"><B><I>"Il vecchione"
</I></B></FONT>che purtroppo rester&agrave; incompiuto: l'11 settembre lo
scrittore, la cui fama ha raggiunto ormai dimensioni europee, tornando insieme
alla moglie e a un nipotino si schianta con la macchina contro un albero:
muore il 13 settembre a Livenza.&nbsp;&nbsp;&nbsp;&nbsp;
<P ALIGN=Center>
<P ALIGN=Center>
<H3>
  <P ALIGN=Center>
  <B><A HREF="svevo.html">PAGINA PRECEDENTE</A> \ <A HREF="indice.html">HOME
  PAGE</A></B>
</H3>
</BODY></HTML>
