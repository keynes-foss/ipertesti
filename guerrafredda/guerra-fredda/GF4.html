<HTML>
<HEAD>
  <META HTTP-EQUIV="Content-Type" CONTENT="text/html; charset=windows-1252">
  <META NAME="Generator" CONTENT="Microsoft Word 97">
  <TITLE>Schede</TITLE>
</HEAD>
<BODY BGCOLOR="#80ffff">
<H2 ALIGN=Center>
  <A NAME="Schede"><BIG><B>Schede</B></BIG></A>
</H2>
<P>
<I></I>
<P ALIGN="JUSTIFY">
<A NAME="Albania"><BIG>Albania</BIG></A>
<P ALIGN="JUSTIFY">
Paese comunista che non segu&igrave; l&#146;URSS nella destalinizzazione,
anzi ruppe con la Russia e si schier&ograve; dalla parte della Cina nel conflitto
che oppose URSS e Cina in campo marxista. Fu per molti anni soggetta alla
dittatura di Enver Hoxha che mor&igrave; nel 1985.
<P ALIGN="JUSTIFY">
&nbsp;
<P>
<A NAME="Armi"><BIG>Le armi nucleari</BIG></A>
<P ALIGN="JUSTIFY">
La bomba atomica, bomba A (usata dagli americani a Hiroshima e Nagasaki
nell&#146;agosto del 1945) si basa sul principio della fissione (scissione)
del nucleo di atomi di uranio o di plutonio; la bomba termonucleare o bomba
all&#146;idrogeno sul principio della fusione di atomi di idrogeno o dei
suoi isotopi.
<P ALIGN="JUSTIFY">
Gli Usa misero a punto la bomba H nel 1952.
<P ALIGN="JUSTIFY">
L&#146;Urss si dot&ograve; di bomba A nel 1949 e nei primi anni Cinquanta
dispose anch&#146;essa della bomba H.
<P ALIGN="JUSTIFY">
Testate nucleari furono montate sui missili. Alla fine degli Settanta gli
Usa, ritendendo che in Europa vi fosse una superiorit&agrave; militare del
Patto di Varsavia, decisero di installare in Europa occidentale missili Pershing
e Cruise per far fronte agli SS-20 sovietici. Questa decisione attuata
all&#146;inizio degli anni Ottanta cre&ograve; tensioni internazionali e
all&#146;interno dei paesi, come l&#146;Italia, interessati
all&#146;installazione dei missili.
<P>
<B></B>
<P ALIGN="JUSTIFY">
Gli arsenali nucleari strategici (1984)
<P ALIGN=JUSTIFY>
(fonte Atlante strategico)
<P ALIGN="JUSTIFY">
<TABLE BORDER CELLPADDING="2">
  <TR>
    <TD></TD>
    <TD>USA</TD>
    <TD>URSS</TD>
  </TR>
  <TR>
    <TD>Missili intercotinentali
      <P>
      Testate nucleari</TD>
    <TD>1037
      <P>
      2129</TD>
    <TD>1398
      <P>
      5398</TD>
  </TR>
  <TR>
    <TD>Missili balistici strategici sottomarini
      <P>
      Testate nucleari</TD>
    <TD>592
      <P>
      5344</TD>
    <TD>981
      <P>
      2102</TD>
  </TR>
  <TR>
    <TD>Missili strategici continentali superficie- superficie</TD>
    <TD>24</TD>
    <TD>602</TD>
  </TR>
  <TR>
    <TD>Bombardieri strategici</TD>
    <TD>230</TD>
    <TD>618</TD>
  </TR>
</TABLE>
<P ALIGN="JUSTIFY">
&nbsp;
<P ALIGN="JUSTIFY">
<TABLE BORDER CELLPADDING="2">
  <TR>
    <TD></TD>
    <TD>Alleanza Atlantica</TD>
    <TD>Patto di Varsavia</TD>
  </TR>
  <TR>
    <TD>Sottomarini nucleari d'attacco</TD>
    <TD><P ALIGN=Center>
      90</TD>
    <TD><P ALIGN=Center>
      99</TD>
  </TR>
  <TR>
    <TD>Tonnellaggio delle navi da battaglia</TD>
    <TD><P ALIGN=Center>
      3385</TD>
    <TD><P ALIGN=Center>
      2685</TD>
  </TR>
  <TR>
    <TD>Porta- aeromobili
      <P>
      Navi oltre le 2000 tonnellate</TD>
    <TD><P ALIGN=Center>
      18
      <P ALIGN=Center>
      348</TD>
    <TD><P ALIGN=Center>
      4
      <P ALIGN=Center>
      139</TD>
  </TR>
  <TR>
    <TD>Tonnellaggio di navi anfibie</TD>
    <TD><P ALIGN=Center>
      759</TD>
    <TD><P ALIGN=Center>
      141</TD>
  </TR>
  <TR>
    <TD>Aviazione navale</TD>
    <TD><P ALIGN=Center>
      2600</TD>
    <TD><P ALIGN=Center>
      750</TD>
  </TR>
</TABLE>
<P>
&nbsp;<IMG SRC="missili.jpg" ALIGN="Bottom" ALT="[Image]" WIDTH="480" HEIGHT="684">
<P>
<P ALIGN="JUSTIFY">
<A NAME="Bretton"><BIG>Bretton Woods</BIG></A>
<P ALIGN="JUSTIFY">
A Bretton Woods (New Hampshire) nel 1944 le potenze vincitrici della seconda
guerra mondiale si riunirono per disegnare il futuro sistema finanziario
mondiale. Esse posero alla base del sistema monetario internazionale il dollaro
che, prendendo il posto della sterlina inglese, divenne la moneta di riferimento.
Dal 1945 al 1971 al dollaro fu riconosciuto il <I>gold standard exchange</I>,
cio&egrave; la convertibilit&agrave; in oro. Il valore del dollaro era garantito
dalle riserve auree degli Stati Uniti, ma in realt&agrave; si fondava sul
primato politico ed economico degli USA.
<P ALIGN="JUSTIFY">
A Bretton Woods vennero create due istituzioni finanziarie: il Fondo monetario
Internazionale (FMI) e la Banca Mondiale (WB).
<UL>
  <LI>
    <P ALIGN="JUSTIFY">
    Il FMI ha il compito di concedere crediti a breve termine ai paesi in
    difficolt&agrave; a patto di impostare politiche di risanamento dei bilanci,
    <P ALIGN="JUSTIFY">
  <LI>
    la WB inizialmente concedeva crediti a lungo termine per finanziare la
    ricostruzione post-bellica nei paesi europei, oggi destina i crediti a finanziare
    opere nei PVS (Paesi in via di sviluppo).
</UL>
<P ALIGN="JUSTIFY">
<P ALIGN="JUSTIFY">
Durante la guerra fredda l&#146;URSS e i paesi sotto la sua influenza rifiutarono
il Piano Marshall e non entrarono nella Banca Mondiale, oggi dopo la
disgregazione dell&#146;URSS, praticamente tutte le nazioni del blocco sovietico
hanno aderito alle istituzioni di Bretton Woods. Da segnalare che le due
istituzioni sono finanziate con i fondi dei paesi aderenti e i paesi sono
rappresentati in modo proporzionale al capitale sottoscritto.
<P ALIGN="JUSTIFY">
<P ALIGN=JUSTIFY>
<A NAME="Bulgaria"><BIG>Bulgaria</BIG></A>
<P ALIGN=JUSTIFY>
Alla fine della guerra, come gli altri Paesi occupati dall'Armata Rossa,
divenne una repubblica popolare satellite dell'URSS. Fu uo degli Stati pi&ugrave;
ligi alla volont&agrave; di Mosca. A seguito della crisi delle repubbliche
popolari dopo il 1989 fu tolto dalla costituzione il ruolo guida del partito
unico e furono indette nel 1990 libere elezioni. Dal 1991 &egrave; una repubblica
parlamentare.
<P ALIGN="JUSTIFY">
<P ALIGN="JUSTIFY">
&nbsp;<A NAME="Cecoslovacchia"><BIG>Cecoslovacchia</BIG></A>
<P ALIGN="JUSTIFY">
Le elezioni del 1946 portarono alla formazione di un governo di coalizione
con un capo del governo comunista, Klement Gottwald, e un presidente della
Repubblica socialista, Eduard Benes. Dietro pressione di Mosca, la Cecoslovacchia
rifiut&ograve; il piano Marshall. Nel 1948 il ministro degli Esteri, Jan
Masaryck, favorevole all&#146;indipendenza da Mosca, mor&igrave; in circostanze
misteriose. Seguirono le elezioni su lista unica e le dimissioni di Benes.
Gottwald divenne presidente. Nel 1968 il leader Alexander Dubcek attu&ograve;
un programma di riforme economiche e riconobbe le libert&agrave; civili.
Fu la cosiddetta "Primavera di Praga" che lanci&ograve; il socialismo dal
volto umano. Nell&#146;agosto dello stesso anno i carri armati sovietici
posero termine a questa esperienza. Nel 1989 vi furono numerose manisfestazioni
popolari e fu liberato uno scrittore, Vaclav Havel che era uno dei firmatari
di Charta '77, un documento che rivendicava i diritti umani. Si form&ograve;
un governo di coalizione mentre Havel divenne presidente. Nel 1993 la
Cecoslovacchia a seguito di un referendum si divise in due: la Repubblica
Ceca e la Repubblica Slovacca.
<P ALIGN="JUSTIFY">
<A NAME="Cina"><BIG>Cina</BIG></A>
<P ALIGN=JUSTIFY>
Nel 1949 nasce la Repubblica Popolare Cinese di ispirazione comunista, guidata
da Mao Tze Tung. Essa non viene riconosciuta dagli USA fino al 1971. Negli
anni '50 sono attuate la riforma agraria con la distribuzione delle terre
ai contadini e la nascita di cooperative, la nazionalizzazione dell'industria
e del commercio estero. Nel 1958 Mao lancia il cosiddetto "grande balzo in
avanti" che comporta la concentrazione delle cooperative in unit&agrave;
pi&ugrave; vaste chiamate "comuni popolari" che avrebbero dovuto essere
autosufficienti dal punto di vista economico. Il grande balzo fallisce, si
verificano invece carestie e si deteriorano i rapporti con i&nbsp;sovietici.
Contro gli avversari di partito Mao scatena le giovani generazioni che prendono
come guida il libretto rosso che contiene il pensiero di Mao. Si esalta la
funzione delle masse, si criticano intellettuali e tecnici, professado
l'integrazione di teoria e pratica. La rivoluzione culturale dura dal 1966
al 1969.
<P ALIGN=JUSTIFY>
In politica estera la Cina mostra l'intenzione di costituire la potenza egemonica
dell'area asiatica, occupa il Tibet, aiuta la Corea del Nord contro la Corea
del Sud, e i vietnamiti contro gli americani. Si verificano conflitti con
l'URSS e con l'India. Nel 1964 fa esplodere la prima bomba atomica cinese.
<P ALIGN=JUSTIFY>
<P ALIGN=JUSTIFY>
<A NAME="Cinema"><BIG>Cinema</BIG></A>
<P ALIGN=JUSTIFY>
La corsa agli armamenti e le crisi internazionali alimentarono la paura di
un conflitto atomico con conseguente distruzione dell'umanit&agrave;. Tale
paura si espresse in opere letterarie e cinematografiche. Come esempio valga
il film del regista Stanley Kubrick, <I>Il dottor Stranamore (Dr. Strangelove
or: How I Learned to Stop Worryg and Love the Bomb)</I>, del 1964, dal romanzo
<I>Red Alert</I> di Peter George. Un generale statunitense, il solo a conoscere
il codice segreto, convinto di un complotto internazionale dei comunisti
decide di ordinare ai bombardieri l'attacco nucleare all'URSS. Il presidente
americano riesce in extremis a revocare l'ordine e tutti i bombardieri, meno
uno, rientrano o sono abbattuti dai russi. Il bombardiere "King Kong" compie
invece la sua missione scatenando la reazione sovietica. Il dr. Stranamore,
ex-nazista consigliere del presidente americano afferma che tenendo cento
anni nei rifugi antiatomici uomini selezionati si potr&agrave; salvare
l'umanit&agrave;. Il film si conclude con un grande fungo atomico e le note
della canzone <I>We'll meet again</I>. La satira non cela comunque la genuina
preoccupazione dell'apocalisse atomica.
<P ALIGN=JUSTIFY>
Il bipolarismo comport&ograve; anche un grande sviluppo dei servizi segreti:
la CIA statunitense e il KGB sovietico. Fiorirono romanzi ispirati al mondo
delle spie, le <I>spy stories</I>. Un esempio &egrave; la produzione letteraria
di John Le Carr&eacute;. Tra i suoi numerosi romazi ricordiamo <I>La spia
che venne dal freddo</I> (1963) che ha come scenario la Berlino della guerra
fredda. Il protagonista va nella RDT per catturare il suo tradizionale
avversario, ma sar&agrave; lui stesso a cadere nella trappola tesagli dai
suoi superiori. Anche dai romanzi di Le Carr&egrave; sono stati tratti diversi
film, come quello omonimo del romanzo citato con Richard Burton e la regia
di Martin Ritt, del 1965.
<P ALIGN=JUSTIFY>
<P ALIGN=JUSTIFY>
<A NAME="Conferenza"><BIG>Conferenza di Bandung</BIG></A>
<P>
Si tenne nel 1955 e vi parteciparono i leader della Jugoslavia (Tito),
dell&#146;India (Nehru) e dell&#146;Egitto (Nasser). Venne fondato in questa
occasione il Movimento dei Non Allineati che si proponeva di costituire una
terza forza, che non si sarebbe schierata n&eacute; con i paesi occidentali,
n&eacute; con i paesi comunisti guidati dall&#146;URSS. Fu un tentativo di
mettere in discussione l&#146;assetto mondiale bipolare mondiale uscito dalla
seconda guerra.
<P ALIGN=Center>
&nbsp;<IMG SRC="bandung.jpg" WIDTH="223" HEIGHT="288">
<P ALIGN=JUSTIFY>
<A NAME="Corea"><BIG>Corea</BIG></A>
<P ALIGN=JUSTIFY>
La Corea dopo la guerra era stata divisa in due parti: a nord del 38&#176;
parallelo un regime comunista, a sud un regime nazionalista appoggiato dagli
americani. Nel 1950, dopo uno sconfinamento di truppe della Corea del Nord,
scoppi&ograve; una guerra nella quale intervennero gli USA, sotto la bandiera
dell'ONU, in appoggio alla Corea del Sud. A questo punto entr&ograve; nel
conflitto anche la Cina contro gli USA. La guerra si concluse nel 1953 con
il ristabilimento del confine sul 38&#176; parallelo.
<P>
<A NAME="Crisi"><BIG>La crisi greca</BIG></A>
<P ALIGN="JUSTIFY">
La Grecia dal 1945 al 1948 fu scossa da una guerra civile che si concluse
con l&#146;estromissione dei comunisti, messi fuori legge. Un referendum
riconferm&ograve; la monarchia e nel 1950 la Grecia entr&ograve; a far parte
della Nato. Nel 1963 and&ograve; al governo il socialista Papandreu che diede
avvio a un programma di riforme sociali e cerc&ograve; di limitare
l&#146;influenza della Nato. Dopo le dimissioni di Papandreu, avversato dalla
destra, dai militari e dal re, dal 1965 al 1967 si succedettero governi deboli,
nel 1967 fu attuato un golpe militare con il favore degli Usa, che instaur&ograve;
nel paese una sanguinosa dittatura. Si aggravarono le tensioni con la Turchia
per Cipro. Nel 1974 la Turchia occup&ograve; militarmente la parte settentrionale
di Cipro. L&#146;insuccesso militare, oltre l&#146;opposizione interna e
il discredito internazionale determin&ograve; la caduta del regime dei
colonnelli.
<P ALIGN="JUSTIFY">
<P ALIGN="JUSTIFY">
&nbsp;<A NAME="Suez"><BIG>Crisi di Suez</BIG></A>
<P>
Nel 1956 il leader egiziano Gamal Abdul Nasser decise di nazionalizzare il
canale di Suez. Gran Bretagna, Francia e Israele organizzarono un intervento
militare ma furono fermati da una risoluzione dell&#146;Onu, appoggiata da
USA e URSS che condannava il ricorso alla forza in Medio Oriente. Gli USA
fecero pressioni su Gran Bretagna e Francia perch&eacute; ritirassero le
loro truppe. Nasser vide aumentare la sua popolarit&agrave; e si avvicin&ograve;
all&#146;URSS.
<P>
Lo sviluppo della crisi di Suez fece comprendere che le potenze europee non
potevano pi&ugrave; fare una politica autonoma dagli USA.
<P>
&nbsp;<A NAME="Cuba"><BIG>Cuba</BIG></A>
<P>
Nel 1953 inizi&ograve; la rivoluzione contro il dittatore Fulgencio Batista.
Dal 1957 Fidel Castro diresse la guerriglia, insieme a
<A HREF="GF5.html#Che">Ernesto Guevara</A>, riuscendo a scacciare Batista
nel 1959 e instaurando un nuovo govero che attu&ograve; la riforma agraria.
el 1960, peggiorati i rapporti con gli USA, il governo dell'Avana ottenne
l'appoggio economico e militare dell'URSS, al quale segu&igrave; l'embargo
statuitense. Nell'anno seguente un tentativo di esuli cubani appoggiati dalla
CIA di rovesciare Castro fall&igrave; e Cuba ader&igrave; all'ideale del
marxismo- leninismo. L'installazione di missili sovietici a Cuba nel 1962
caus&ograve; una gravissima crisi che si compose quado Kruscev ritir&ograve;
i suddetti missili.
<P>
<A NAME="Decolonizzazione"><BIG>La decolonizzazione</BIG></A>
<P ALIGN="JUSTIFY">
Dopo la seconda guerra mondiale si acceler&ograve; il processo di liberazione
dei popoli dal colonialismo europeo e la formazione di stati indipendenti
nelle ex-colonie. Le colonie, infatti, avevano fornito ai paesi colonizzatori
europei contingenti di uomini per combattere al loro fianco contro il nazismo
e il fascismo ed ora si aspettavano il riconoscimento dei loro sacrifici.
Allo stesso modo le ex-colonie tedesche, italiane, giapponesi rivendicavano
la libert&agrave;. La decolonizzazione fu lunga e non indolore, in alcuni
casi (per esempio Algeria, Indocina francese) comport&ograve; guerre sanguinose.
I paesi colonizzatori tentarono comunque di mantenere l&#146;influenza politica
o il controllo economico delle ex-colonie e d&#146;altra parte
l&#146;indipendenza non volle dire necessariamente democrazia e sviluppo
economico. La decolonizzazione si intrecci&ograve; con la guerra fredda,
in quanto i due blocchi ceravano di attirare nella loro orbita i nuovi paesi
asiatici e africani. Esemplari furono i casi della Corea e del Vietnam. In
<B>Corea</B>, finita l&#146;occupazione giapponese, nel 1945 si costituirono
la Corea del Nord filosovietica e la Corea del Sud filoccidentale.
L&#146;invasione della Corea del Sud da parte delle truppe di quella del
Nord venne contrastata dal generale americano Mac Arthur, sotto la bandiera
dell&#146;Onu. L&#146;intervento cinese minacci&ograve; di trasformare la
guerra di Corea in una guerra mondiale, nel 1953 si arriv&ograve;
all&#146;armistizio di Pyongyang che ripristin&ograve; i confini ma con
schieramenti di truppe alla frontiera. Il generale Mac Arthur si disse favorevole
all&#146;uso delle armi atomiche nel conflitto.
<P ALIGN="JUSTIFY">
In <B>Vietnam</B>, durante la seconda guerra mondiale, i partigiani comunisti
nella parte settentrionale avevano proclamato l&#146;indipendenza, ma la
Francia non intendeva rinunciare alla colonia e proponeva una struttura
federativa come il Commonwealth britannico. La guerra dur&ograve; fino al
1954 e si concluse con la sconfitta francese. Nel 1962 la conferenza di Ginevra
stabil&igrave; che in Indocina si costituissero gli stati del Laos, della
Cambogia e del Vietnam, diviso in due dal 17 parallelo: il nord comunista
e il sud sotto il controllo americano. Nel Vietnam del Sud si venne a creare
un movimento di opposizione al governo succube degli americani e la guerriglia
dei viet-cong riceveva gli aiuti del Viet-nam del Nord. A partire dal 1964
vi fu un crescente intervento militare degli USA, che dur&ograve; fino al
1973 quando iniziarono i lenti negoziati di pace che portarono alla costituzione
di un Vietnam indipendente. L&#146;America impieg&ograve; armi molto distruttive,
come il <I>napalm</I> che bruciava la foresta, ma non riusc&igrave; ad avere
ragione dei guerriglieri.
<P ALIGN=Left>
In <B>India</B> il movimento non violento del <I>mahatma</I> Gandhi ottenne
l&#146;indipendenza del paese dalla Gran Bretagna nel 1947, ma il mahatma
non pot&egrave; impedire la divisione del paese in Pakistan (islamico) e
India.
<P ALIGN="JUSTIFY">
In <B>Medio Oriente</B> con la creazione dello <B>Stato di Israele</B> nacquero
contrasti tra ebrei ed arabi ed ebbe inizio la questione palestinese.
<P ALIGN="JUSTIFY">
In <B>Africa</B> tra il 1956 e il 1962 divennero indipendenti le colonie
francesi, molto dura fu la guerra in <B>Algeria</B>. Negli anni Sessanta
raggiunsero l&#146;indipendenza anche le colonie inglesi, in alcune delle
quali la dominazione britannica si sommava alle pratiche della discriminazione
razziale.
<P ALIGN="JUSTIFY">
Negli stessi anni i paesi dell&#146;<B>America Latina</B> tentavano di sottrarsi
all&#146;influenza economica degli USA e di lottare contro dittature sostenute
dagli Stati Uniti (&egrave; il caso per esempio di Cuba).
<P ALIGN="JUSTIFY">
L&#146;opposizione ai movimenti di indipendenza delle colonie da parte dei
paesi occidentali faceva s&igrave; che i movimenti di liberazione antimperialisti
guardassero con simpatia o ricevessero anche aiuti dai paesi socialisti.
<P ALIGN="JUSTIFY">
<P ALIGN="JUSTIFY">
<A NAME="Italia"><BIG>Italia</BIG></A>
<P>
La storia dell&#146;Italia nel secondo dopoguerra &egrave; influenzata dalla
situazione internazionale. Nel 1946 un referendum istituzionale proclam&ograve;
la repubblica e venne eletta l&#146;Assemblea costituente. I primi governi
del dopoguerra, presieduti dal comandante partigiano Parri (Partito
d&#146;Azione), rappresentarono tutte le forze che avevano partecipato alla
Resistenza, comprese le sinistre socialista e comunista. Nel corso del 1947,
a seguito anche dell&#146;aggravarsi delle tensioni internazionali e della
contrapposizine tra Est e Ovest, le sinistre furono espluse dal governo.
L&#146;Italia ader&igrave; al Piano Marshall e nel 1948, dopo l&#146;entrata
in vigore della Costituzione, le elezioni diedero la maggioranza assoluta
alla Democrazia Cristiana guidata da Alcide De Gasperi. L&#146;Italia entr&ograve;
a far parte della Nato e fino al 1953 fu retta da governi di centro;
successivamente quando la Democrazia cristiana perse la maggioranza assoluta
furono formati governi di centro-destra. Nel 1962 fu costituito il primo
governo di centro-sinistra (alleanza tra Democrazia Cristiana e Partito
Socialista) con Aldo Moro.
<P>
<IMG SRC="democristiana.jpg" WIDTH="303" HEIGHT="432"> Manifesto elettorale
della Democrazia Cristiana nel 1948.
<P>
<A NAME="Jugoslavia"><BIG>Jugoslavia</BIG></A>
<P ALIGN="JUSTIFY">
In questa area geografica i partigiani comunisti combatterono contro i nazisti
e i fascisti e arrivarono al potere da soli, senza l&#146;appoggio
dell&#146;Armata Rossa. Nel 1945 il Fronte popolare guidato da Tito ebbe
il 90% dei consensi elettorali. Si costitu&igrave; come Repubblica Federale
e nacque un contenzioso con l&#146;Italia relativo ai confini. Mosca
sconfess&ograve; Tito che faceva una politica estera indipendente (fu tra
i fondatori del Movimento dei non Allineati) e introdusse una forma di
organizzione della produzione basata sull&#146;autogestione delle imprese
da parte dei consigli operai, sotto il controllo del partito comunista. Le
diverse regioni conobbero uno sviluppo economico differente: la crisi economica,
l&#146;inflazione, la morte di Tito provocarono il risorgere dei nazionalismi
e la disgregazione della Repubblica Jugoslava. Nel 1991 la Slovenia si
stacc&ograve; dalla Federazione jugoslava, l&#146;indipendenza della Croazia,
proclamata subito dopo, port&ograve; i Serbi ad attaccare i Croati. Inizi&ograve;
una guerra feroce che poi si estese alla Bosnia. L&#146;Europa conobbe per
la prima volta dopo la seconda guerra mondiale l&#146;orrore della guerra
e della pulizia etnica. La guerra si &egrave; conclusa con gli accordi di
Dayton del 1995.
<P ALIGN=JUSTIFY>
<P ALIGN=JUSTIFY>
<A NAME="Movimenti"><BIG>Movimenti pacifisti</BIG></A>
<P ALIGN=JUSTIFY>
Il timore di un conflitto atomico fece sorgere fin dal primo dopoguerra movimenti
pacifisti.
<P ALIGN=JUSTIFY>
Negli anni Ottanta la ripresa della corsa agli armamenti e lo sviluppo
tecnologico portarono molti, anche scienziati, a temere che l'equilibrio
del terrore non potesse pi&ugrave; costituire un deterrente onde evitare
un conflitto nucleare. Nacquero pertanto movimenti che denunciavano la follia
della rincorsa nucleare tra le superpotenze e sostenevano il disarmo unilaterale.
<P ALIGN=Center>
<IMG SRC="disarmo.jpg" WIDTH="348" HEIGHT="498">
<P ALIGN=Center>
<P ALIGN="JUSTIFY">
<A NAME="Onu"><BIG>ONU </BIG></A><BIG>(Organizzazione delle Nazioni
Unite)</BIG>
<P ALIGN="JUSTIFY">
Nacque nel 1945 a San Francisco, ad opera di 54 Stati, poi man mano si
allarg&ograve; ad altri ed oggi ne comprende 184. La sede centrale &egrave;
New York. I compiti dell&#146;organizzazione solo quelli della tutela della
pace e dei diritti della persona e lo sviluppo della cooperazione internazionale.
Si legge nella Carta delle Nazioni Unite (lo statuto):
<BLOCKQUOTE>
  <P ALIGN=Justify>
  <FONT COLOR="#004040">"<I>Noi, Popoli delle Nazioni Unite, decisi </I></FONT>
  <P ALIGN=Justify>
  <FONT COLOR="#004040">a salvare le future generazioni dal flagello della
  guerra, che per due volte nel corso di questa generazione ha portato indicibili
  afflizioni all&#146;umanit&agrave;,</FONT>
  <P ALIGN=Justify>
  <FONT COLOR="#004040">a riaffermare la fede nei diritti fondamentali
  dell&#146;uomo, nella dignit&agrave; e nel valore della persona umana, nella
  eguaglianza dei diritti degli uomini e delle donne e delle nazioni grandi
  e piccole,</FONT>
  <P ALIGN=Justify>
  <FONT COLOR="#004040">a creare le condizioni in cui la giustizia e il rispetto
  degli obblighi derivanti dai trattati e dalle altre fonti di diritto
  internazionale possano essere mantenuti,</FONT>
  <P ALIGN=Justify>
  <FONT COLOR="#004040">a promuovere il progresso sociale ed un pi&ugrave;
  elevato tenore di vita in una pi&ugrave; ampia libert&agrave;,</FONT>
  <P ALIGN=Justify>
  <FONT COLOR="#004040">(...)</FONT>
  <P ALIGN=Justify>
  <FONT COLOR="#004040">abbiamo risoluto di unire i nostri sforzi per il
  raggiungimento di tali fini.</FONT>
  <P ALIGN=Justify>
  <FONT COLOR="#004040">In conseguenza, i nostri rispettivi Governi, per mezzo
  dei loro rappresentanti riuniti nella citt&agrave; di San Francisco e muniti
  di pieni poteri riconosciuti in buona e debita forma, hanno concordato il
  presente Statuto delle Nazioni Unite ed istituiscono con ci&ograve;
  un&#146;organizzazione internazionale che sar&agrave; denominata le Nazioni
  Unite".</FONT>
</BLOCKQUOTE>
<P ALIGN="JUSTIFY">
Oltre alla Carta del 1945 dobbiamo ricordare i seguenti documenti: la
Dichiarazione Universale dei Diritti Umani del 1948, Il Patto Internazionale
sui Diritti Civili e Politici e Il Patto Internazionale sui Diritti Economici
e Sociali (1966-1976), e molte Convenzioni (contro il genocidio (1948-51),
contro la discriminazione razziale (1965-69), contro la discriminazione nei
confronti delle donne (1979-81), contro la tortura (1984-87), sui diritti
dei bambini (1989-90). Patti e Convenzioni sono atti giuridicamente cogenti
per gli Stati che li sottoscrivono, mentre la Dichiarazione universale, come
le altre dichiarazioni, &egrave; un atto moralmente e politicamente vincolante.
<P ALIGN="JUSTIFY">
Il sistema delle Nazioni Unite &egrave; costituito dei seguenti organi:
<P ALIGN=JUSTIFY>
<UL>
  <LI>
    <P ALIGN="JUSTIFY">
    Assemblea generale: organo deliberante, ogni Stato un voto.
    <P ALIGN="JUSTIFY">
  <LI>
    Consiglio di sicurezza: organo esecutivo, costituito dal 1965 di 15 membri,
    5 permanente (USA, URSS, poi dopo il 1991 Russia, Francia, Gran Bretagna,
    Cina (fino al 1971 Taiwan, poi Repubblica Popolare Cinese) e 10 a rotazione.
    Ogni componente ha diritto di veto.
    <P ALIGN="JUSTIFY">
  <LI>
    Segretariato: svolge funzioni amministrative ed &egrave; guidato da un Segretario
    generale eletto dall&#146;Assemblea su raccomandazione del Consiglio di
    Sicurezza.
    <P ALIGN="JUSTIFY">
  <LI>
    Corte Internazionale di Giustizia: organo giudiziario.
    <P ALIGN="JUSTIFY">
  <LI>
    Consiglio Economico e Sociale (Ecosoc): posto sotto l&#146;autorit&agrave;
    dell&#146;Assemblea, coordina le attivit&agrave; economiche e sociali
    dell&#146;Onu e delle Agenzie specializzate: FAO (Organizzazione per
    l&#146;alimentazione e l&#146;agricoltura), OIL (Ogranizzazione interanzionale
    per il lavoro), UNESCO (Organizzazione per l&#146;educazione, la scienza
    e la cultura), OMS (Organizzazione mondiale della sanit&agrave;), WTO
    (Organizzazione mondiale per il commercio) e altre.
</UL>
<P ALIGN="JUSTIFY">
L&#146;Onu &egrave; finanziata dagli Stati membri e nel suo bilancio ha anche
fondi per progetti specifici, come l&#146;UNICEF sull&#146;infanzia, o
l&#146;UNDP sullo sviluppo.
<P ALIGN="JUSTIFY">
Sono agenzie specializzate dell&#146;Onu anche le istituzioni finaziarie
nate a Bretton Woods (vedi scheda) nel 1944: il Fondo Monetario Internazionale
(FMI) e la Banca Mondiale (WB).
<P ALIGN="JUSTIFY">
La guerra fredda con la divisione del mondo in due blocchi contrapposti
paralizz&ograve; l&#146;azione dell&#146;Onu. Oggi ci si aspetta dall&#146;Onu
una sorta di governo mondiale a tutela della pace che per&ograve; non &egrave;
possibile senza determinate riforme, all&#146;
<P ALIGN="JUSTIFY">
&nbsp;
<P>
<A NAME="Piano"><BIG>Il Piano Marshall</BIG></A>
<P ALIGN="JUSTIFY">
Piano di aiuti economici per la ricostruzione delle economie dei paesi europei
prostrati dalla guerra varato dagli USA nel 1947 (dal nome del segretario
di Stato americano). L&#146;URSS rifiut&ograve; gli aiuti e fece pressione
sui paesi sotto la sua influenza perch&eacute; facessero altrettanto. Gli
aiuti erogati tra il 1948 e il 1951 furono di pi&ugrave; di 12 miliardi di
dollari, oltre a macchinari e derrate agricole. L&#146;accettazione degli
aiuti ebbe come controparte lo schieramento nel campo occidentale.
<P ALIGN=Center>
<IMG SRC="marshall.jpg" WIDTH="236" HEIGHT="297">
<P>
<B><I><FONT SIZE=4></FONT></I></B>
<P ALIGN="JUSTIFY">
<A NAME="Polonia"><BIG>Polonia</BIG></A>
<P ALIGN="JUSTIFY">
La Polonia fu ridefinita nei suoi confini dopo la seconda guerra mondiale,
ampliandosi ad Ovest a spese della Germania e cedendo ad Est alcuni territori
alla Russia. Per l&#146;URSS la Polonia rivestiva una grande importanza
strategica. La lotta per il potere fu vinta dai comunisti, che operarono
purghe dei dirigenti sospettati di avere mire di indipendeza nazionale. Nel
1956 assunse la guida del partito Wladislw Gomulka il quale prese la strada
delle riforme e dell&#146;apertura verso la Chiesa. Nel 1970 dopo agitazioni
popolari a Danzica e Stettino contro gli aumenti dei prezzi, Gomulka fu
sostituito da Edward Gierek. Nel 1978 fu eletto papa un cardinale polacco,
Woytila, con il nome di Giovanni Paolo II; agli inizi degli anni Ottanta
si costitu&igrave; un sindacato libero Solidarnosc guidato da Lech Walesa.
Nel 1981 un colpo di stato per prevenire un intervento sovietico port&ograve;
al potere il generale Wojciech Jaruzelski, qualche anno dopo ripresero gi
scioperi, soprattutto nei cantieri di Danzica, e le lotte di Solidarnosc.
Nel 1990 Walesa, eletto presidente, guid&ograve; la transizione al postcomunismo.
<P ALIGN="JUSTIFY">
<A NAME="Palestina"><BIG>Questione palestinese</BIG></A>
<P ALIGN=JUSTIFY>
L'ONU aveva deliberato la costituzione nella Palestina di due Stati, uno
arabo e uno ebraico, ma il piano venne respinto dagli arabi. Nel '48, al
ritiro degli inglesi, gli ebrei proclamarono lo Stato di Israele, ma gli
Stati arabi reagirono attaccandolo militarmente. La prima guerra arabo-
israeliana si concluse con la vittoria e il consolidamento dello Stato di
Israele. Molti arabi palestinesi furono scacciati o lasciarono le loro terre.
Si crearono cos&igrave; migliaia di profughi. Con la guerra del '48 lo Stato
di Israele si ingrand&igrave; rispetto al piano dell'ONU e la Transgiordania
(che prese il nome di Giordania) occup&ograve; parte delle terre destinate
dall'ONU ai palestinesi. Lo Stato Arabo di Palestina non vide quindi mai
la luce. Nel 1964 nacque l'OLP (Organizzazione per la liberazione della
Palestina), dal 1969 diretta da Yasir Arafat. Nel 1967 si verific&ograve;
la guerra dei Sei giorni tra Israele ed Egitto, Giordania e Siria, conclusasi
con la vittoria del primo e l'occupazione &nbsp;israeliana del Sinai, della
Cisgiordania e di Gaza, delle alture del Golan.
<P ALIGN=JUSTIFY>
&nbsp;Nel 1973 ci fu una nuova guerra, detta del Kippur, scatenata dall'Egitto
di Sadat per riprendersi il Sinai. I Paesi arabi attuarono il blocco petrolifero
come ritorsione contro i Paesi occidentali sostenitori di Israele. Nel 1978,
con la mediazione del presidente americano Carter, si giunse agli accordi
di Camp David con cui Israele restituiva il Sinai all'Egitto. A partire dall'87
i palestinesi diedero vita nei territori occupati all'<I>intifada</I>, una
rivolta contro gli occupanti a cui partecip&ograve; la popolazione civile.
Nel 1982 gli israeliani penetrano nel Libano fino a Beirut per sconfiggere
l'OLP che ivi aveva le sue basi.
<P ALIGN=JUSTIFY>
<P ALIGN=JUSTIFY>
<A NAME="RDT"><BIG>Repubblica Democratica Tedesca (RDT)</BIG></A><BIG>
&nbsp;</BIG>
<P ALIGN="JUSTIFY">
<IMG SRC="bandier2.jpg" WIDTH="92" HEIGHT="66">Si costitu&igrave; nel 1949.
Un problema fu quello della fuga di tedeschi nella Germania dell&#146;Ovest
(RFT), il tentativo di fuga spesso si pagava con la vita. A Berlino nel 1960
fu eretto un muro per isolare la zona Est. Alla fine degli anni ottanta mentre
l&#146;URSS di Gorbacev e altri regimi comunisti effettuavono delle riforme
e delle aperture nei confronti dell&#146;Occidente, il regime della RDT rimaneva
immobile. Si intensificarono le fughe ad Ovest. Nel 1989 la visita di Gorbacev
fu accolta con dimostrazioni popolari che portarono alle dimissioni del capo
del governo, E.Honecker. Poco dopo il muro fu demolito da uno spontaneo moto
popolare. Nel 1990 avvenne l&#146;unificazione della Germania, voluta dal
cancelliere della RFT Helmut Kohl.
<P ALIGN="JUSTIFY">
<P ALIGN=JUSTIFY>
<A NAME="Romania"><BIG>Romania</BIG></A>
<P ALIGN="JUSTIFY">
Alla fine della guerra, come gli altri Paesi occupati dall'Armata Rossa,
divenne una repubblica popolare satellite dell'URSS. Facente parte del Patto
di Varsavia fu soggetta per molti anni alla dittatura personale di Nicolae
Ceausescu, che peraltro faceva una politica estera abbastanza indipendente
da Mosca. Fu l&#146;unico paese nel quale nel 1989 il regime comunista fu
rovesciato da una rioluzione violenta. Ceausescu fu fucilato.
<P ALIGN="JUSTIFY">
<P ALIGN="JUSTIFY">
<A NAME="Questione"><BIG>La questione tedesca</BIG></A><BIG> </BIG>&nbsp;
&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;
&nbsp;
<P ALIGN="JUSTIFY">
Dopo la seconda guerra mondiale i vincitori decisero la fine
dell&#146;unit&agrave; territoriale della Germania. Le furono tolti alcuni
territori: la Prussia orientale (attribuita all&#146;URSS), e regioni di
confine (ad Est dell&#146;Oder-Neisse) furono assegnate alla Polonia, come
compenso delle regioni polacche incorporate da Mosca. La Germania fu divisa
nel seguente modo:
<P ALIGN=JUSTIFY>
<UL>
  <LI>
    <B>Zona britannica</B>: Renania settentrionale e Westfalia; Bassa Sassonia;
    Schleswig-Holstein; Amburgo.
    <P>
    <B></B>
    <P ALIGN="JUSTIFY">
  <LI>
    <B>Zona americana</B>: Baviera, W&uuml;rttenberg e Baden settentrionale;
    Assia; Brema.
    <P>
    <B></B>
    <P ALIGN="JUSTIFY">
  <LI>
    <B>Zona francese</B>: Renania meridionale e Palatinato; W&uuml;rttenberg
    -Hohenzollern; Baden meridionale; Saarland.
    <P>
    <B></B>
    <P ALIGN="JUSTIFY">
  <LI>
    <B>Zona sovietica</B>: Sassonia-Anhalt; Brandeburgo; Meclemburgo; Sassonia;
    Turingia.
</UL>
<P ALIGN="JUSTIFY">
Nel &#145;48 finita l&#146;amministrazione militare, le potenze occidentali
fecero sorgere uno stato federale, come barriera contro il comunismo e Stalin
reag&igrave; con il blocco di Berlino ovest. Per un anno gli americani
rifornirono la citt&agrave; con un ponte aereo. Nel 1949 in seguito a un
accordo nacquero le due Germanie: la <B>Repubblica Federale Tedesca</B> (RFT)
con capitale Bonn e la <B>Repubblica Democratica Tedesca</B> (RDT)con sede
del governo a Pankow, un sobborgo di Berlino. Per impedire il flusso di profughi
di tedeschi-orientali nella parte occidentale di Berlino, nel 1961 le
autorit&agrave; di Pankow eressero il <B>muro </B>simbolo della divisione
della Germania. Il muro fu abbattuto nel 1989 ad opera di uno spontaneo movimento
popolare.
<P ALIGN="JUSTIFY">
<IMG SRC="germandisegn.jpg" WIDTH="280" HEIGHT="329">
<P ALIGN=JUSTIFY>
<IMG SRC="bandier1.jpg" WIDTH="98" HEIGHT="68">bandiera della <B>RFT</B>
<IMG SRC="bandier2.jpg" WIDTH="92" HEIGHT="66">bandiera della <B>RDT</B>
<P ALIGN="JUSTIFY">
<P ALIGN=Left>
<BIG><A NAME="Spazio">Spazio</A></BIG>
<P ALIGN=Center>
<IMG SRC="Luna.jpg" WIDTH="115" HEIGHT="115">
<P ALIGN=JUSTIFY>
Nel secondo dopoguerra un terreno di confronto tra le superpotenze fu la
gara per l'esplorazione dello spazio. A met&agrave; degli anni Cinquanta
l'URSS sembr&ograve; essere in testa grazie al lancio del primo satellite
artificiale, lo <I>Sputnik</I>, il 4 ottobre del 1957. Nel gennaio del 1958
gli USA lanciarono a loro volta un satellite, <I>Explorer</I>, ma nel '61
i sovietici mandarono per primi nello spazio un uomo, il cosmonauta Yuri
Gagarin a bordo della <I>Vostoc</I>. Fu invece l'<I>Apollo 11</I> americano
a sbarcare sulla Luna Amstrong e Aldrin il 21 luglio del 1969. Tali imprese
ebbero soprattutto un effetto propagandistico poi la gara spaziale prosegu&igrave;
in maniera meno spettacolare ma pi&ugrave; importante ai fini della ricerca
e del progresso scientifico: messa in orbita di satelliti metereologici e
per le telecomunicazioni, di sonde spaziali per esplorare il cosmo, di stazioni
orbintanti, di navette spaziali che rientravano a terra come gli
<I>Shuttles</I> americani. Le imprese spaziali, oltre alle notevoli ricadute
nel campo tecnologico (telecomunicazioni, nuovi materiali, ecc.), crearono
un nuovo terreno di confronto facendo temere la militarizzazione dello spazio
e fecero progredire la tecnologia bellica, in particolare dei missili.
<P ALIGN=Left>
<P ALIGN="JUSTIFY">
<A NAME="Ungheria"><BIG>Ungheria</BIG></A>
<P ALIGN="JUSTIFY">
Dopo la guerra si form&ograve; un governo di coalizione, ma i comunisti
attraverso il controllo del ministero dellInterno indebolirono ed estromisero
le altre forze politiche. Nel 1948 vinsero le elezioni. Nel 1953 divenne
capo del governo Imre Nagy che restitu&igrave; ai contadini parte delle terre
collettivizzate e concesse maggiore libert&agrave; agli intellettuali e alla
Chiesa, ma poi fu costretto a lasciare il governo. Dopo manifestazioni popolari,
nel 1956, fu richiamato Nagy, ma prevalsero le forze anticomuniste e fu
dichiarata l&#146;uscita dell&#146;Ungheria dal Patto di Varsavia. L&#146;URSS
intervenne militarmente a reprimere i moti e Nagy fu condannato a morte.
Alla fine degli anni Ottanta gli ungheresi ottennero il pluripartitismo,
il diritto di sciopero e la libert&agrave; di stampa e fu riabilitato Nagy.
Seguirono privatizzazioni in campo economico.
</BODY></HTML>
