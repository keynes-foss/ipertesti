<html>

<head>
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>Nuova pagina 1</title>
</head>

<body bgcolor="#CCFFCC">

<p align="center"><strong><font size="6" color="#000080">
<marquee direction="right" width="492" behavior="slide">La nascita della dittatura</marquee></font></strong></p>
<p align="center"><big><font color="#000080"><strong>(1922-1926)</strong></font></big></p>
<p align="center"><font color="#000080">
<img alt="manifestofasc2.gif (6175 byte)" src="manifestofasc2.jpg" width="104" height="117"></font></p>
<p align="justify"><font color="#000080" size="2">Il primo governo Mussolini, al quale 
partecipano anche ministri liberali, ottiene il voto di fiducia di un ampio 
fronte parlamentare che va dalla maggioranza dei liberali al partito popolare 
(306 voti favorevoli e 116 contrari). Utilizzando i poteri costituzionali, tra 
il 1922 e il 1925, Mussolini svolge un sistematico processo di fascistizzazione 
dello Stato, delle sue strutture e del suo ordinamento, gettando le basi della 
dittatura: rafforzamento del potere esecutivo, indebolimento delle prerogative 
del Parlamento, integrazione delle strutture militari e politiche fasciste 
nell’apparato statale, riduzione del pluralismo politico per imporre il partito 
unico, eliminazione delle libertà costituzionali come quelle di stampa, di 
associazione e di sciopero. Nel 1922 nasce il Gran Consiglio del fascismo e 
l’anno seguente lo squadrismo viene istituzionalizzato nella Milizia volontaria 
per la sicurezza nazionale, con il doppio scopo da parte di Mussolini di 
potersene servire contro i nemici politici ed esercitare un controllo diretto 
sul braccio armato del suo stesso movimento. Sempre nel 1923, viene approvata 
una nuova legge elettorale, la legge Acerbo, che elimina di fatto il sistema 
proporzionale fissando un premio di maggioranza pari ai 2/3 dei seggi per la 
lista che ottiene più del 25%.</font></p>
<p align="justify"><font color="#000080" size="2">Le elezioni dell’aprile 1924 si 
svolgono in un clima di terrore e di violenza. Le opposizioni sono disunite e 
non riescono ad offrire una alternativa valida al &quot;listone&quot; fascista - cui 
aderiscono anche la maggior parte dei liberali, escluso Giolitti - che conquista 
403 seggi contro i 106 delle opposizioni. Poco dopo però il fascismo si trova a 
dover affrontare una gravissima crisi. In seguito al rapimento e all’uccisione 
del deputato socialista Giacomo Matteotti, che all’apertura della nuova Camera 
aveva denunciato le illegalità e le violenze della campagna elettorale, nel 
paese si diffonde una ondata di proteste e indignazione. Le forze d’opposizione, 
dai liberali di Amendola, ai socialisti, ai comunisti, abbandonano il Parlamento 
e si ritirano su quello che Filippo Turati definisce &quot;l’Aventino delle 
coscienze&quot;. Restano però le differenze interne – più prudenti i liberali e i 
socialisti, mentre i comunisti pensano ad un vero e proprio Parlamento 
alternativo – e il progetto di convincere il re a liquidare Musolini e indire 
nuove elezioni ripristinando la proporzionale fallisce. </font></p>
<p align="justify"><font color="#000080" size="2">Il 3 gennaio 1924 Mussolini pronuncia 
il seguente discorso alla Camera: &quot;Dichiaro qui, al cospetto di questa assemblea 
ed al cospetto di tutto il popolo italiano, che io assumo, io solo, la 
responsabilità politica, morale, storica di tutto quanto è avvenuto&quot;. Nei giorni 
seguenti vengono imbavagliati i giornali di opposizione, chiusi 35 circoli 
politici, sciolte 25 organizzazioni definite &quot;sovversive&quot;, serrati 150 esercizi 
pubblici, arrestati 111 oppositori ed eseguite 655 perquisizioni domiciliari.
</font></p>
<p align="justify"><font color="#000080" size="2">Intanto la violenza contro gli 
oppositori si scatenava ancora una volta in modo selvaggio: Amendola, principale 
capo dell’opposizione dopo la morte di Matteotti, fù nuovamente aggredito, il 20 
luglio 1925, da una squadra guidata da Carlo Scorza, futuro segretario del 
partito fascista, e morì nell’aprile successivo in Francia; la famiglia Rosselli 
subì tre &quot;azioni punitive&quot;; Filippo Turati e Gaetano Salvemini furono forzati a 
seguire in esilio Sturzo e Nitti.<br>
Il 4 ottobre 1925 si ripeté a Firenze una strage di antifascisti come quella del 
18 dicembre 1922 a Torino (la &quot;notte di San Bartolomeo&quot;). Anche alla Camera dei 
deputati,&nbsp;del resto chiusa per lunghi periodi&nbsp;agli oppositori, i fascisti, non 
permettevano praticamente più di prendere la parola. Mussolini si esprimeva 
contro &quot;il parlamentarismo parolaio&quot;, che, diceva, gli faceva solo perdere 
tempo.</font></p>
<p align="justify"><font color="#000080" size="2">Pochi mesi dopo vengono varate le 
&quot;leggi fascistissime&quot;. Approfittando dell’attentato progettato dal deputato Tito 
Zaniboni, denunciato in anticipo da una spia (4 novembre 1925), Mussolini fece 
occupare le logge massoniche, sciolse il Partito Socialista Unitario e ne 
soppresse l’organo <i>La Giustizia, </i>s’impadronì del <i>Corriere della Sera
</i>e della <i>Stampa, </i>sciolse centinaia di associazioni, decretò il 
licenziamento di migliaia di impiegati statali, tolse la cittadinanza agli esuli 
politici, modificò o Statuto stabilendo che al capo del governo, nominato dal re 
e non più soggetto alla fiducia parlamentare, venivano attribuiti poteri 
speciali tra cui la nomina a sua discrezione dei ministri e la decisione sugli 
argomenti in discussione in Parlamento. All’inizio del 1926 vengono abolite le 
amministrazioni locali di nomina elettiva e il sindaco viene sostituito dal 
podestà di nomina governativa. </font></p>
<p align="justify"><font color="#000080" size="2">E non era finita. In seguito a un altro 
attentato assai misterioso, che venne attribuito al giovinetto Anteo Zamboni, 
linciato sul posto a Bologna il 31 ottobre 1926, Mussolini sciolse tutti i 
partiti — a eccezione, naturalmente, di quello fascista —, soppresse i giornali 
antifascisti, istituì la pena del confino, introdusse la pena di morte, creò la 
polizia segreta (OVRA) e il Tribunale Speciale per la Difesa dello Stato, col 
compito di reprimere i reati politici, cioè gli oppositori del fascismo, 
proclamò la decadenza di 120 deputati d’opposizione accusati di aver disertato i 
lavori parlamentari, compresi però i comunisti che a Montecitorio erano 
rientrati tentando di far sentire la loro voce di opposizione. Tutti questi 
provvedimenti, che tra l’altro aumentavano i poteri dell’esecutivo sul 
legislativo, passarono in novembre alla Camera e al Senato senza che fosse 
consentita la minima discussione. Durissime condanne furono comminate agli 
oppositori (da 20 a 23 anni di carcere a Gramsci, Terracini, Scoccimarro, ma 
furono centinaia gli antifascisti che riempirono le carceri). Le investigazioni 
e la repressione furono attuate soprattutto dagli uffici speciali di polizia che 
costituirono l’OVRA, la cui sigla, sempre rimasta misteriosa, fu inventata 
personalmente da Mussolini.</font></p>
<p align="justify"><font color="#000080" size="2">Col novembre 1926 si può dire che si 
abbia in Italia la fine di ogni vita politica e l’inizio del &quot;regime&quot;. Comincia 
la &quot;fascistizzazione&quot; di tutte le istituzioni e di tutti i settori dell’attività 
nazionale: stampa, scuola, magistratura, diplomazia, esercito, organizzazioni 
giovanili e professionali. La soppressione di libere elezioni completa l’opera. 
Il regime parlamentare, a questo punto, non esiste più, sostituito da un regime 
autoritario a partito unico, incentrato sull’autorità del capo del governo e 
basato sul terrore poliziesco.</font></p>
<p align="center"><b>
<span style="font-size: 16.0pt">
        <a href="fascismo%20la%20repubblica%20sociale%20(1943-1945)%20frontpage.htm">
<img border="0" src="image007.jpg" width="76" height="46"></a></span></b></p>

</body>

</html>