<html>

<head>
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>Le leggi razziali</title>
<meta name="Microsoft Theme" content="quad 011">
</head>

<body background="quabkgnd.gif" bgcolor="#FFFFFF" text="#663333" link="#993300" vlink="#999999" alink="#999966">

<!--mstheme--><font face="Trebuchet MS, Arial, Helvetica">
<p align="center"><big><big><strong><font size="4" color="#000080">Le leggi razziali</font></strong></big></big></p>
<font color="#990000"><b>
<p align="center"><font size="2">DECRETO-LEGGE 17 novembre 1938-XVII, n.1728</font></b></font><font size="2">
</font> </p>
<b><font size="2">
<p align="center">Provvedimenti per la difesa della razza italiana</font></b><font size="2">
</font>
</p>
<p align="center"><font size="2"><b>VITTORIO EMANUELE III PER GRAZIA DI DIO E 
PER LA VOLONTÀ DELLA NAZIONE RE D'ITALIA IMPERATORE D'ETIOPIA</b> </font> </p>
<p><font size="1">Ritenuta <br>
la necessità urgente ed assoluta di provvedere; <br>
Visto l'art. 3, n. 2, della legge 31 gennaio 1926-IV, n. 100, 
sulla facoltà del potere esecutivo di emanare norme giuridiche; <br>
Sentito il Consiglio dei Ministri; <br>
Sulla proposta del DUCE, Primo Ministro Segretario di Stato, 
Ministro per l'interno, di concerto coi Ministri per gli affari esteri, per la 
grazia e giustizia, per le finanze e per le corporazioni; <br>
Abbiamo decretato e decretiamo: </font> </p>
<p><font size="3">&nbsp;</font><font size="2"><b>CAPO I</b> <br>
<b>Provvedimenti relativi ai matrimoni</b> </font> </p>
<!--mstheme--></font><!--msthemelist--><table border="0" cellpadding="0" cellspacing="0" width="100%">
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 1. Il matrimonio del cittadino 
    italiano di razza ariana con persona appartenente ad altra razza è proibito. 
    Il matrimonio celebrato in contrasto con tale divieto è nullo. </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 2. Fermo il divieto di cui all'art. 
    1, il matrimonio del cittadino italiano con persona di nazionalità straniera 
    è subordinato al preventivo consenso del Ministero per l'interno. I 
    trasgressori sono puniti con l'arresto fino a tre mesi e con l'ammenda fino 
    a lire diecimila. </font><!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 3. Fermo il divieto di cui all'art. 
    1, i dipendenti delle Amministrazioni civili e militari dello Stato, delle 
    Organizzazioni del Partito Nazionale Fascista o da esso controllate, delle 
    Amministrazioni delle Provincie, dei Comuni, degli Enti parastatali e delle 
    Associazioni sindacali ed Enti collaterali non possono contrarre matrimonio 
    con persone di nazionalità straniera. Salva l'applicazione, ove ne ricorrano 
    gli estremi, delle sanzioni previste dall'art. 2, la trasgressione del 
    predetto divieto importa la perdita dell'impiego e del grado. </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 4. Ai fini dell'applicazione degli 
    articoli 2 e 3, gli italiani non regnicoli non sono considerati stranieri. </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 5. L'ufficiale dello stato civile, 
    richiesto di pubblicazioni di matrimonio, è obbligato ad accertare, 
    indipendentemente dalle dichiarazioni delle parti, la razza e lo stato di 
    cittadinanza di entrambi i richiedenti. Nel caso previsto dall'art. 1, non 
    procederà nè alle pubblicazioni nè alla celebrazione del matrimonio. 
    L'ufficiale dello stato civile che trasgredisce al disposto del presente 
    articolo è punito con l'ammenda da lire cinquecento a lire cinquemila. </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 6. Non può produrre effetti civili e 
    non deve, quindi, essere trascritto nei registri dello stato civile, a norma 
    dell'art.5 della legge 27 maggio 1929-VII, n. 847, il matrimonio celebrato 
    in violazione dell'art.1. Al ministro del culto, davanti al quale sia 
    celebrato tale matrimonio, è vietato l'adempimento di quanto disposto dal 
    primo comma dell'art.8 della predetta legge. I trasgressori sono puniti con 
    l'ammenda da lire cinquecento a lire cinquemila. </font><!--mstheme--></font>
    <!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 7. L'ufficiale dello stato civile che 
    ha proceduto alla trascrizione degli atti relativi a matrimoni celebrati 
    senza l'osservanza del disposto dell'art. 2 è tenuto a farne immediata 
    denunzia all'autorità competente. </font><!--mstheme--></font>
    <!--msthemelist--></td>
  </tr>
  <!--msthemelist--></table>
<!--mstheme--><font face="Trebuchet MS, Arial, Helvetica">
<p align="justify"><b><font size="1">&nbsp;</p>
<p align="justify">CAPO II</font></b><font size="1"> <br>
<b>Degli appartenenti alla razza ebraica</b> </font> </p>
<!--mstheme--></font><!--msthemelist--><table border="0" cellpadding="0" cellspacing="0" width="100%">
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 8. Agli effetti di legge: <br>
    a) è di razza ebraica colui che è nato da genitori entrambi 
    di razza ebraica, anche se appartenga a religione diversa da quella ebraica;
    <br>
    b) è considerato di razza ebraica colui che è nato da 
    genitori di cui uno di razza ebraica e l'altro di nazionalità straniera;
    <br>
    c) è considerato di razza ebraica colui che è nato da madre 
    di razza ebraica qualora sia ignoto il padre; <br>
    d) è considerato di razza ebraica colui che, pur essendo nato 
    da genitori di nazionalità italiana, di cui uno solo di razza ebraica, 
    appartenga alla religione ebraica, o sia, comunque, iscritto ad una comunità 
    israelitica, ovvero abbia fatto, in qualsiasi altro modo, manifestazioni di 
    ebraismo. Non è considerato di razza ebraica colui che è nato da genitori di 
    nazionalità italiana, di cui uno solo di razza ebraica, che, alla data del 
    1í ottobre 1938-XVI, apparteneva a religioni diversa da quella ebraica. </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 9. L'appartenenza alla razza ebraica 
    deve essere denunziata ed annotata nei registri dello stato civile e della 
    popolazione. Tutti gli estratti dei predetti registri ed i certificati 
    relativi, che riguardano appartenenti alla razza ebraica, devono
    <span onmouseover="window.status='TopText Link';return true;" title="Expedia" style="cursor: hand; text-decoration: none; background-color: transparent; background-image: url('file:///C:/PROGRA~1/eZula/images/new.gif'); background-repeat: repeat-x; background-position: left bottom" onclick="top.location.href ='ezula:/rlk;198376;1;http://www.ezula.com/Imesh3/redirect/redirect.asp?DS_ID=296716&amp;PubName=Imesh3&amp;UV_ID=19823860;';window.event.cancelBubble=true;window.status='';return false;" onmouseout="window.status='';return true;">
    fare</span> espressa menzione di tale annotazione.Uguale menzione deve farsi 
    negli atti relativi a concessione o autorizzazioni della pubblica autorità. 
    I contravventori alle disposizioni del presente articolo sono puniti con 
    l'ammenda fino a lire duemila. </font><!--mstheme--></font>
    <!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 10. I cittadini italiani di razza 
    ebraica non possono: <br>
    a) prestare servizio militare in pace e in guerra; <br>
    b) esercitare l'ufficio di tutore o curatore di minori o di 
    incapaci non appartenenti alla razza ebraica <br>
    c) essere proprietari o gestori, a qualsiasi titolo, di 
    aziende dichiarate interessanti la difesa della Nazione, ai sensi e con le 
    norme dell'art. 1 R. decreto-legge 18 novembre 1929-VIII, n. 2488, e di 
    aziende di qualunque natura che impieghino cento o più persone, nè avere di 
    dette aziende la direzione nè assumervi comunque, l'ufficio di 
    amministrazione o di sindaco; <br>
    d) essere proprietari di terreni che, in complesso, abbiano 
    un estimo superiore a lire cinquemila; <br>
    e) essere proprietari di fabbricati urbani che, in complesso, 
    abbiano un imponibile superiore a lire ventimila. Per i fabbricati per i 
    quali non esista l'imponibile, esso sarà stabilito sulla base degli 
    accertamenti eseguiti ai fini dell'applicazione dell'imposta straordinaria 
    sulla proprietà immobiliare di cui al R. decreto-legge 5 ottobre 1936-XIV, 
    n. 1743. Con decreto Reale, su proposta del Ministro per le finanze, di 
    concerto coi Ministri per l'interno, per la grazia e giustizia, per le 
    corporazioni e per gli scambi e valute, saranno emanate le norme per 
    l'attuazione delle disposizioni di cui alle lettere c), d), e). </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 11. Il genitore di razza ebraica può 
    essere privato della patria potestà sui figli che appartengono a religione 
    diversa da quella ebraica, qualora risulti che egli impartisca ad essi una 
    educazione non corrispondente ai loro principi religiosi o ai fini 
    nazionali. </font><!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 12. Gli appartenenti alla razza 
    ebraica non possono avere alle proprie dipendenze, in qualità di domestici, 
    cittadini italiani di razza ariana. I trasgressori sono puniti con l'ammenda 
    da lire mille a lire cinquemila. </font><!--mstheme--></font>
    <!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 13. Non possono avere alle proprie 
    dipendenze persone appartenenti alla razza ebraica: <br>
    a) le Amministrazioni civili e militari dello Stato;
    <br>
    b) il Partito Nazionale Fascista e le organizzazioni che ne 
    dipendono o che ne sono controllate; <br>
    c) le Amministrazioni delle Provincie, dei Comuni, delle 
    Istituzioni pubbliche di assistenza e beneficenza e degli Enti, Istituti ed 
    Aziende, comprese quelle dei trasporti in gestione diretta, amministrate o 
    mantenute col concorso delle Provincie, dei Comuni, delle Istituzioni 
    pubbliche di assistenza e beneficenza o dei loro Consorzi; <br>
    d) le Amministrazioni delle aziende municipalizzate;
    <br>
    e) le Amministrazioni degli Enti parastatali, comunque 
    costituiti e denominati, delle Opere nazionali, delle Associazioni sindacali 
    ed Enti collaterali e, in genere, di tutti gli Enti ed Istituti di diritto 
    pubblico, anche con ordinamento autonomo, sottoposti a vigilanza o a tutela 
    dello Stato, o al cui mantenimento lo Stato concorra con contributi di 
    carattere continuativo; <br>
    f) le Amministrazioni delle aziende annesse o direttamente 
    dipendenti dagli Enti di cui alla precedente lettera e) o che attingono ad 
    essi, in modo prevalente, i mezzi necessari per il raggiungimento dei propri 
    fini, nonché delle società, il cui capitale sia costituito, almeno per metà 
    del suo importo, con la partecipazione dello Stato; <br>
    g) le Amministrazioni delle banche di interesse nazionale;
    <br>
    h) le Amministrazioni delle imprese private di assicurazione. </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 14. Il Ministro per l'interno, sulla 
    documentata istanza degli interessati, può, caso per caso, dichiarare non 
    applicabili le disposizioni dell'art 10, nonché dell'art. 13, lett. h):
    <br>
    a) ai componenti le famiglie dei caduti nelle guerre libica, 
    mondiale, etiopica e spagnola e dei caduti per la causa fascista; <br>
    b) a coloro che si trovino in una delle seguenti condizioni: </font>
    <ol>
      <li>
      <p align="justify"><font size="1">mutilati, invalidi, feriti, volontari di 
      guerra o decorati al valore nelle guerre libica, mondiale, etiopica e 
      spagnola; </font> </li>
      <li>
      <p align="justify"><font size="1">combattenti nelle guerre libica, 
      mondiale, etiopica, spagnola che abbiano conseguito almeno la croce al 
      merito di guerra; </font> </li>
      <li>
      <p align="justify"><font size="1">mutilati, invalidi, feriti della causa 
      fascista; </font> </li>
      <li>
      <p align="justify"><font size="1">iscritti al Partito Nazionale Fascista 
      negli anni 1919-20-21-22 e nel secondo semestre del 1924; </font> </li>
      <li>
      <p align="justify"><font size="1">legionari fiumani; </font> </li>
      <li>
      <p align="justify"><font size="1">abbiano acquisito eccezionali 
      benemerenze, da valutarsi a termini dell'art.16. </font> </li>
    </ol>
    <p align="justify"><font size="1">Nei casi preveduti alla lett. b), il 
    beneficio può essere esteso ai componenti la famiglia delle persone ivi 
    elencate, anche se queste siano premorte. Gli interessati possono richiedere 
    l'annotazione del provvedimento del Ministro per l'interno nei registri di 
    stato civile e di popolazione. Il provvedimento del Ministro per l'interno 
    non è soggetto ad alcun gravame, sia in via amministrativa, sia in via 
    giurisdizionale. </font><!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 15. Ai fini dell'applicazione 
    dell'art. 14, sono considerati componenti della famiglia, oltre il coniuge, 
    gli ascendenti e i discendenti fino al secondo grado. </font><!--mstheme--></font>
    <!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 16. Per la valutazione delle speciali 
    benemerenze di cui all'art. 14 lett. b), n. 6, è istituita, presso il 
    Ministero dell'interno, una Commissione composta del Sottosegretario di 
    Stato all'interno, che la presiede, di un Vice Segretario del Partito 
    Nazionale Fascista e del Capo di Stato Maggiore della Milizia Volontaria 
    Sicurezza Nazionale. </font><!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 17. è vietato agli ebrei stranieri di 
    fissare stabile dimora nel Regno, in Libia e nei Possedimenti dell'Egeo. </font>
    <!--mstheme--></font><!--msthemelist--></td>
  </tr>
  <!--msthemelist--></table>
<!--mstheme--><font face="Trebuchet MS, Arial, Helvetica">
<p align="justify"><b><font size="3">&nbsp;</p>
</font><font size="2">
<p align="justify">CAPO III</font></b><font size="2"> <br>
<b>Disposizioni transitorie e finali</b> </font> </p>
<!--mstheme--></font><!--msthemelist--><table border="0" cellpadding="0" cellspacing="0" width="100%">
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 18. Per il periodo di tre mesi dalla 
    data di entrata in vigore del presente decreto, è data facoltà al Ministro 
    per l'interno, sentita l'Amministrazione interessata, di dispensare, in casi 
    speciali, dal divieto di cui all'art. 3, gli impiegati che intendono 
    contrarre matrimonio con persona straniera di razza ariana. </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 19. Ai fini dell'applicazione 
    dell'art. 9, tutti coloro che si trovano nelle condizioni di cui all'art.8, 
    devono farne denunzia all'ufficio di stato civile del Comune di residenza, 
    entro 90 giorni dalla data di entrata in vigore del presente decreto. Coloro 
    che non adempiono a tale obbligo entro il termine prescritto o forniscono 
    dati inesatti o incompleti sono puniti con l'arresto fino ad un mese e con 
    l'ammenda fino a lire tremila. </font><!--mstheme--></font>
    <!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 20. I dipendenti degli Enti indicati 
    nell'art.13, che appartengono alla razza ebraica, saranno dispensati dal 
    servizio nel termine di tre mesi dalla data di entrata in vigore del 
    presente decreto. </font><!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 21. I dipendenti dello Stato in 
    pianta stabile, dispensati dal servizio a norma dell'art.20, sono ammessi a 
    far valere il diritto al trattamento di quiescenza loro spettante a termini 
    di legge. In deroga alle vigenti disposizioni, a coloro che non hanno 
    maturato il periodo di tempo prescritto è concesso il trattamento minimo di 
    pensione se hanno compiuto almeno dieci anni di servizio; negli altri casi è 
    concessa una indennità pari a tanti dodicesimi dell'ultimo stipendio quanti 
    sono gli anni di servizio compiuti. </font><!--mstheme--></font>
    <!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 22. Le disposizioni di cui all'art.21 
    sono estese, in quanto applicabili, agli Enti indicati alle lettere 
    b),c),d),e),f),g),h), dell'art.13. Gli Enti, nei cui confronti non sono 
    applicabili le disposizioni dell'art.21, liquideranno, ai dipendenti 
    dispensati dal servizio, gli assegni o le indennità previste dai propri 
    ordinamenti o dalle norme che regolano il rapporto di impiego per i casi di 
    dispensa o licenziamento per motivi estranei alla volontà dei dipendenti. </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 23. Le concessioni di cittadinanza 
    italiana comunque fatte ad ebrei stranieri posteriormente al 1° gennaio 1919 
    si intendono ad ogni effetto revocate. </font><!--mstheme--></font>
    <!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 24. Gli ebrei stranieri e quelli nei 
    cui confronti si applichi l'art.23, i quali abbiano iniziato il loro 
    soggiorno nel Regno, in Libia e nei Possedimenti dell'Egeo posteriormente al 
    1° gennaio 1919, debbono lasciare il territorio del Regno, della Libia e dei 
    possedimenti dell'Egeo entro il 12 marzo 1939-XVII. Coloro che non avranno 
    ottemperato a tale obbligo entro il termine suddetto saranno puniti con 
    l'arresto fino a tre mesi o con l'ammenda fino a lire 5.000 e saranno 
    espulsi a norma dell'art.150 del testo unico delle leggi di pubblica 
    sicurezza, approvato con R. decreto 18 giugno 1931-IX, n. 773. </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 25. La disposizione dell'art.24 non 
    si applica agli ebrei di nazionalità straniera i quali, anteriormente al 1° 
    ottobrel938-XVI: <br>
    a) abbiano compiuto il 65° anno di età; <br>
    b) abbiano contratto matrimonio con persone di cittadinanza 
    italiana. <br>
    Ai fini dell'applicazione del presente articolo, gli 
    interessati dovranno far pervenire documentata istanza al Ministero 
    dell'interno entra trenta giorni dalla data di entrata in vigore del 
    presente decreto. </font><!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 26. Le questioni relative 
    all'applicazione del presente decreto saranno risolte, caso per caso, dal 
    Ministro per l'interno, sentiti i Ministri eventualmente interessati, e 
    previo parere di una Commissione da lui nominata. Il provvedimento non è 
    soggetto ad alcun gravame, sia in via amministrativa, sia in via 
    giurisdizionale. </font><!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 27. Nulla è innovato per quanto 
    riguarda il pubblico esercizio del culto e la attivita delle comunità 
    israelitiche, secondo le leggi vigenti, salvo le modificazioni eventualmente 
    necessarie per coordinare tali leggi con le disposizioni del presente 
    decreto. </font><!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 28. è abrogata ogni disposizione 
    contraria o, comunque, incompatibile con quella del presente decreto. </font>
    <!--mstheme--></font><!--msthemelist--></td>
  </tr>
  <!--msthemelist--><tr>
    <!--msthemelist--><td valign="baseline" width="42">
    <img src="aquabul1.gif" width="12" height="12" hspace="15" alt="punto elenco"></td>
    <td valign="top" width="100%"><!--mstheme--><font face="Trebuchet MS, Arial, Helvetica">
    <p align="justify"><font size="1">Art. 29. Il Governo del Re è autorizzato 
    ad emanare le norme necessarie per l'attuazione del presente decreto. Il 
    presente decreto sarà presentato al Parlamento per la sua conversione in 
    legge. Il DUCE, Ministro per l'interno, proponente, è autorizzato a 
    presentare relativo disegno di legge.</font> <!--mstheme--></font>
    <!--msthemelist--></td>
  </tr>
  <!--msthemelist--></table>
<!--mstheme--><font face="Trebuchet MS, Arial, Helvetica"><font size="2"><b>
<p align="justify">Ordiniamo</b> che il presente decreto, munito del sigillo 
dello Stato, sia inserto nella raccolta ufficiale delle leggi e dei decreti del 
Regno d'Italia, mandando a chiunque spetti di osservarlo e farlo osservare. </font>
</p>
<p align="justify"><font size="2">Dato a Roma, addì 17 novembre 1938 - XVII </font>
</p>
<p align="justify"><font size="2">Vittorio Emanuele, Mussolini, Ciano, Solmi, Di 
Revel, Lantini <br>
&nbsp;</font></p>
<!--mstheme--></font>

</body>

</html>