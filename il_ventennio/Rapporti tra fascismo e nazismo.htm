<html>

<head>
<meta http-equiv="Content-Language" content="it">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>Quando Hitler fu nominato cancelliere del Reich</title>
</head>

<body bgcolor="#FFCCFF">

            <P align=center><SMALL><FONT 
            face=Arial>
            <IMG height=66 alt="testatanaz1.gif (13999 byte)" 
            src="Nazismo%20rapporti%20con%20il%20fascismo_file/testatanaz1.gif" 
            width=700></FONT></SMALL></P>
            <P align=center><strong><font face="Arial" color="#000080" size="5">
            <marquee behavior="slide" width="498">Rapporti tra fascismo e nazismo</marquee></font></strong></P><FONT face=Arial>
            <P align=center>
            <IMG height=180 alt="conmussolini2.jpg (9228 byte)" 
            src="Nazismo%20rapporti%20con%20il%20fascismo_file/conmussolini2.jpg" 
            width=138></P>
            </FONT><FONT face="Times New Roman">
            <P align=justify><font size="2">Quando Hitler fu nominato cancelliere del Reich, il 
            30 gennaio 1933, l’Italia regia viveva il suo undicesimo anno di 
            un’era fascista al culmine della sua parabola ascendente.</font></P>
            <P align=justify><font size="2">Negli anni della gavetta, della difficile scalata 
            al potere, cominciata, a Monaco, alla guida di uno sparuto gruppo di 
            seguaci, l’organizzazione dello stato, la creazione di specifiche 
            milizie paramilitari, la volontà di riportare l’Italia ai fasti e 
            alla grandezza dell’antico impero romano, facevano di Mussolini e 
            del regime da lui creato, l’assoluto modello per il futuro fuhrer, 
            un esempio da esportare in una Germania che stava vivendo gli anni 
            difficili e tormentati dell’umiliazione post-bellica; fu proprio con 
            la mente rivolta alla marcia su Roma dell’ottobre precedente che i 
            nazional-socialisti, nel novembre 1923, tentarono il colpo di stato, 
            con il fallito putsch della birreria.</font></P>
            <P align=justify><font size="2">Si può ben comprendere come Hitler, una volto 
            giunto al potere, desiderasse, con tutte le sue forze, di 
            conquistarsi l’amicizia ed il favore di quello che considerava il 
            suo modello, un Benito Mussolini che, al contrario, vedeva con 
            sfavore e con disprezzo quell’ex caporale tedesco, volto a mostrare, 
            spavaldamente, con assoluta sfacciataggine e superbia, smanie di 
            grande grandezza; il duce, inoltre, si sentiva fortemente 
            contrariato dalla furia xenofoba e dall’ansia espansionistica 
            dimostrata, fin dall’inizio, dalla Germania nazista.</font></P>
            <P align=justify><font size="2">Il tentativo del fuhrer di annettere l’Austria, fin 
            dal 1934, pianificato con l’assassinio del cancelliere austriaco Dollfuss, si scontrò proprio con l’opposizione del duce, che, 
            immediatamente, mobilitò l’esercito al Brennero, al fine di 
            dissuadere la Germania dalle sue mire egemoniche. </font> </P>
            <P align=justify><font size="2">Nei primi anni trenta si poteva assistere ad un 
            Hitler in posizione di assoluta riverenza ed inferiorità rispetto ad 
            un Mussolini capace di fare il bello ed il cattivo tempo nei 
            confronti del suo più deciso ammiratore.</font></P>
            <P align=justify><font size="2">Quello che sembrava, per il fuhrer, un amore non 
            corrisposto, un tentativo inutile di guadagnare consensi e favori, 
            un contesto ormai definito, ebbe a tramutarsi radicalmente per 
            effetto di un episodio decisivo, che cambiò la situazione in favore 
            di un progressivo avvicinamento tra i due dittatori e che avrebbe 
            portato, man mano, al completamento stravolgimento dei rapporti di 
            forza:</font></P>
            <P align=justify><font size="2">il 3 ottobre 1935 l’Italia decideva infatti 
            l’invasione dell’Etiopia, che si concluse con il trionfale ingresso 
            del comandante Badoglio ad Addis Abeba nel maggio dell’anno 
            successivo; Mussolini proclamò il ritorno dell’impero ma la Società 
            delle Nazioni sanzionò, per l’ingiustificata aggressione nei 
            confronti di uno stato sovrano, un boicottaggio economico che la 
            sola Germania si rifiutò di applicare, favorendo il contatto tra i 
            due regimi; il boicottaggio internazionale aveva dunque gettato 
            Mussolini tra le braccia di Hitler e condotto alla stipula, 
            nell’ottobre 1936, di un’ alleanza denominata "asse Roma-Berlino", 
            confermata, nel maggio 1939, con il "patto d’acciaio". </font> </P>
            <P align=justify><font size="2">I tempi che vedevano Mussolini ergersi a maestro 
            dell’"allievo" Hitler, stavano, a poco a poco, svanendo, per 
            tramutarsi in un vero e proprio capovolgimento della situazione: la 
            Germania non era più quella di Weimar, ossia uno stato sull’orlo del 
            baratro, ma si era trasformata in una potenza bellica di primo 
            livello, grazie ai poderosi piani di riarmo voluti da un’Hitler, 
            conscio delle potenzialità del reich ed ormai in grado di 
            influenzare la politica europea e lo stesso Mussolini, sempre più 
            sottomesso alla volontà del potente alleato, cui faceva riscontro 
            un’ Italia che, al di là delle apparenze e degli sfarzi mostrati dal 
            regime, versava in una difficile situazione economico-militare; se 
            il duce, nel 1934, aveva mostrato i muscoli ed avversato ogni 
            tentativo di invasione dell’Austria, ora, nel 1938, era costretto ad 
            accettare, senza batter ciglio, e sia pure a malincuore, l’Anschluss 
            nazista; se, fin dall’inizio, il fascismo, aveva osteggiato le 
            teorie anti-semite di Hitler, venne il tempo, sempre nel 1938, di 
            aderire alla politica tedesca, con la promulgazione, nell’Italia 
            regia, delle vergognose ed infamanti leggi razziali, che hanno 
            rappresentato e tutt’ora rappresentano, la pagina più nera della 
            storia del nostro paese.</font></P>
            <P align=center>
            <font size="2">
            <IMG height=169 
            alt="hitlermussolini.jpg (14530 byte)" 
            src="Nazismo%20rapporti%20con%20il%20fascismo_file/hitlermussolini.jpg" 
            width=128> &nbsp;&nbsp;&nbsp;&nbsp;&nbsp;&nbsp;&nbsp; 
            <IMG height=107 
            alt="hitlermusso.jpg (3552 byte)" 
            src="Nazismo%20rapporti%20con%20il%20fascismo_file/hitlermusso.jpg" 
            width=121></font></P>
            <P align=justify><font size="2">Lo scoppio delle ostilità pose fine, 
            definitivamente, alla sudditanza Hitleriana nei confronti di 
            Mussolini: mentre, infatti, la potentissima Wehrmacht tedesca 
            travolgeva tutti e tutto, conquistando, nel giro di pochi mesi, la 
            Polonia, la Norvegia, la Danimarca e tutta l’Europa occidentale, 
            l’Italia, a causa delle gravi carenze del suo esercito, fu costretta 
            a guardare e solo il 10 giugno 1940, con una Francia ormai in 
            ginocchio, il duce si convinse ad intervenire, per poter, in qualche 
            modo, salire sul carro dei vincitori di una guerra ritenuta alla 
            fine e che invece era tutt’altro che finita.</font></P>
            <P align=justify><font size="2">Il duce, però, per non vedersi costretto a ridurre 
            l’Italia al ruolo di potenza satellite, decise, nonostante i gridi 
            d’allarme lanciati dai capi di stato maggiore di un esercito 
            assolutamente impreparato, di condurre una sorta di conflitto 
            parallelo, indipendente da quello dello scomodo alleato, ma, il 
            disastro della campagna di Grecia, mandò a monte quell’ ambizioso e, 
            nel contempo vano, tentativo.</font></P>
            <P align=justify><font size="2">L’Italia regia, con il suo sgangherato esercito, 
            aveva gettato la maschera, mostrandosi, dopo vent’anni di illusioni, 
            per quello che era, cioè un paese povero e modesto, ben lontano 
            dagli sfarzi mostrati dal regime e che si riduceva, nei confronti 
            dell’alleato tedesco, a mero stato satellite, completamente in balia 
            dei voleri di Hitler; un’ amara anticipazione di quanto sarebbe 
            successo, in maniera ancora più drastica, dopo l’8 settembre, con la 
            nascita della Repubblica Sociale Italiana.</font></P>
            <P align=justify><font size="2">L’allievo aveva dunque superato un maestro sempre 
            più succube e timoroso di quanto il fuhrer desiderasse o disponesse; 
            per dare un esempio di come fossero mutate le cose si può fare 
            riferimento all’incontro tra Mussolini ed Hitler, avvenuto a Feltre, 
            all’indomani dello sbarco alleato in Sicilia; in quell’occasione, 
            non appena mise piede all’aeroporto di Treviso, a bordo di un Savoia 
            Marchetti 84, il generale Ambrosio, l’ambasciatore a Berlino 
            Alfieri, il sottosegretario agli esteri Bastianini, supplicarono 
            disperatamente il duce di rivolgere ad Hitler precise richieste di 
            fornitura di mezzi, carri, aerei, carburante e cannoni, con la 
            minaccia, in caso contrario, di uscire dalle guerra; ma Mussolini, 
            era letteralmente disorientato, terrorizzato per le possibili prese 
            di posizioni di un alleato che, infatti, lanciò tutta la sua 
            indignazione e rabbia per la situazione che si era venuta a 
            determinare in Sicilia.</font></P><I>
            <P align=justify><font size="2">"Nein duce, so geht es nicht, no, duce così non ci 
            siamo"</font></I><font size="2"> furono le parole proferite da Hitler al suo 
            interlocutore, completamente inerme e rassegnato, incapace di aprir 
            bocca o di avanzare una seppur minima richiesta, circostanza che 
            fece schiumare di rabbia il generale Ambrosio, perfettamente conscio 
            della drammatica situazione delle malandate forze armate italiane, 
            ormai in balia del nemico.</font></P>
            <P align=justify><font size="2">Il nazismo aveva fagocitato il fascismo in un 
            calvario che scrisse il suo ultimo capitolo dopo l’armistizio dell’8 
            settembre, quando, su espresso volere di un fuhrer divenuto assoluto 
            padrone dei suoi destini, un Mussolini totalmente asservito, diede 
            il via alla costituzione della Repubblica Sociale Italiana.</font></P>
            <P align=justify><font size="2">Nonostante il parere contrario dei suoi gerarchi, 
            che non capivano la sua ostinazione e la sua perseveranza nel 
            volersi ancora occupare del capo di un fascismo sconfitto, Hitler 
            restava, infatti, pur sempre legato ad un personaggio che, sia pure 
            caduto in disgrazia, rimaneva, comunque, colui che aveva 
            rappresentato il suo modello e di cui aveva cercato morbosamente 
            l’amicizia, non appena giunto al potere; un’ammirazione 
            sintetizzabile in una frase pronunciata nel corso del sopraccitato 
            incontro di Feltre:<I> "Ihr habt nur einem freund: das bin ich"</I>, 
            ossia " </font> <I><font size="2">avete un solo amico e quello sono io".
            </font> </I></P>
            <P align=justify><font size="2">Ciononostante la RSI rappresentò, pur sempre, il 
            patetico e disperato tentativo del fascismo di mantenersi in vita, 
            di rinverdire i fasti dei tempi trionfanti, della nascita 
            dell’impero; la repubblica di Mussolini era in realtà una stato 
            senza sovranità e totalmente sottomesso alla causa nazista e alla 
            volontà di un Hitler, in nome del quale il duce, per placare la sua 
            sete di vendetta, fu costretto persino ad immolare l’amato Galeazzo 
            Ciano, marito di sua figlia Edda e padre dei suoi nipoti, colpevole 
            di aver votato contro di lui nel Gran Consiglio del Fascismo del 25 
            luglio 1943.</font></P>
            <P align=justify><font size="2">Nella condanna a morte impartita , a Verona, nei 
            confronti di Galeazzo, si consumò, pertanto, il dramma di un uomo 
            ormai incapace di opporsi ai propositi di Hitler, che aveva 
            richiesto espressamente una punizione esemplare di cui Mussolini 
            avrebbe fatto volentieri a meno e dalla quale non fu in grado di 
            esimersi.</font></P>
            <P align=center>
            <font size="2">
            <IMG height=194 alt="conmusso3.jpg (7299 byte)" 
            src="Nazismo%20rapporti%20con%20il%20fascismo_file/conmusso3.jpg" 
            width=257></font></P>
            <P align=justify><font size="2">Le stesse decisioni del duce erano sottoposte al 
            vaglio degli emissari tedeschi inviati da Hitler, le industrie 
            furono espropriate dai tedeschi, ma, soprattutto, l’Italia 
            repubblicana era praticamente priva di esercito; fallito il 
            tentativo di ricorrere ai deportati italiani in Germania, fu solo 
            grazie ad una forzata chiamata alla leva delle classi più giovani, 
            che il ministro della difesa Graziani riuscì a mettere in piedi 
            quelle poche divisioni che non furono mai impegnate sul fronte di 
            guerra ma utilizzate, assieme ai volontari della milizia fascista, 
            dai tedeschi , in appoggio alle SS e alla GESTAPO, nelle azioni di 
            rappresaglia e rastrellamento, nei confronti delle bande partigiane; 
            la RSI, in quanto stato satellite e collaborazionista del III reich, 
            creato e plasmato da Hitler, si rese dunque complice degli 
            innumerevoli ed agghiaccianti massacri compiuti dai tedeschi nel 
            terribile periodo di occupazione.</font></P>
            <P align=justify><font size="2">Mussolini visse dunque l’umiliazione di uno stato 
            incapace di sottrarsi al giogo nazista, privato di tutte le sue 
            ricchezze e costretto a pagare alla Germania indennità astronomiche; 
            fu in questo clima, in questa situazione di decadenza, che il 
            fascismo ed il suo duce, al termine di una parabola discendente, si 
            avviarono, drammaticamente, al tragico epilogo, il 28 aprile 1945, 
            nel giorno dell’esposizione dei cadaveri a piazzale Loreto; solo 2 
            giorni dopo, il 30 aprile 1945, Adolf Hitler, nel bunker della 
            cancelleria, poneva fine alla sua esistenza, suicidandosi con una 
            capsula di cianuro. </font> </P>
            <P align=justify><font size="2">Fu questa la fine dei due dittatori, che, più di 
            ogni altro, avevano tentato di imporre il loro dominio e di 
            conquistare il mondo in nome dell’"asse Roma-Berlino"; la 
            conclusione della guerra segnò, dunque, il capolinea di un percorso 
            cominciato con un Hitler succube di Mussolini e conclusosi, 
            radicalmente, in senso opposto, con un duce, che, nonostante non 
            l’avesse mai completamente amato, si ritrovò costretto ad 
            aggrapparsi e a dipendere, totalmente, dal fuhrer del III Reich.
            </font> 
            </FONT></P>
            <p align="center"><b>
<span style="font-size: 16.0pt">
<a href="fascismo%20la%20repubblica%20sociale%20(1943-1945)%20frontpage.htm">
<img border="0" src="23%20settembre%201943%20Nascita%20Rsi_file/image007.gif" width="76" height="46"></a></span></b></p>

</body>

</html>