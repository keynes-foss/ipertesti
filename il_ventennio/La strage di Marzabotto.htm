<html>

<head>
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>La strage di Marzabotto</title>
<meta name="Microsoft Theme" content="balance 011">
</head>

<body bgcolor="#000033" background="balbkgnd.gif" text="#FFFFFF" link="#6699CC" vlink="#666699" alink="#9999CC">

            <!--mstheme--><font face="Trebuchet MS, Arial, Helvetica">

            <P align=center><B><FONT 
            color=#000080 size=5><span style="background-color: #FFFF00">La strage di Marzabotto</span></FONT></B></P>
            <P align=center>
            <IMG height=200 alt="reder150.jpg (36558 byte)" 
            src="Resistenza%20la%20strage%20di%20Marzabotto_file/reder150.jpg" 
            width=150></P>
            <P align=justify><font face="Times New Roman" size="2">La strage di <b>Marzabotto</b> del <b>29 settembre 1944</b> fu la 
            tragica tappa finale di una «marcia della morte» che era iniziata in Versilia. L'esercito alleato indugiava davanti alla Linea Gotica e 
            il maresciallo Albert Kesserling, per proteggersi dall'«incubo» dei 
            partigiani, aveva ordinato di fare «terra bruciata» alle sue spalle. 
            <BR>Kesserling fu il mandante di una strage che nessun'altra superò 
            per dimensioni e per ferocia e che assunse simbolicamente il nome di 
            Marzabotto anche se i paesi colpiti furono molti di più. 
            <BR>L'esecutore si chiamava Walter Reder. Era un maggiore delle SS 
            soprannominato «il monco» perché aveva lasciato l'avambraccio 
            sinistro a Charkov, sul fronte orientale. Kesserling lo aveva scelto 
            perché considerato uno «specialista» in materia. <BR>Al comando del 
            16° Panzergrenadier «Reichsfuhrer», il «monco» iniziò il 12 agosto 
            una marcia che lo porterà dalla Versilia alla Lunigiana e al 
            Bolognese lasciando dietro di sé una scia insanguinata di tremila 
            corpi straziati: uomini, donne, vecchi e bambini. <BR>In Lunigiana 
            si erano uniti alle SS anche elementi delle Brigate nere di Carrara 
            e, con l'aiuto dei collaborazionisti in camicia nera, Reder continuò 
            a seminare morte. Gragnola, Monzone, Santa Lucia, Vinca: fu un 
            susseguirsi di stragi immotivate. Nella zona non c'erano partigiani: 
            lo dirà anche la sentenza di condanna di Reder: «Non c'erano 
            combattenti. Nei dirupi intorno al paese c'era soltanto povera gente 
            terrorizzata...». <BR>A fine settembre il «monco» si spinse in 
            Emilia ai piedi del monte Sole dove si trovava la brigata partigiana 
            «Stella Rossa». Per tre giorni, a Marzabotto, Grizzana e Vado di 
            Monzuno, Reder compì la più tremenda delle sue rappresaglie. In 
            località Caviglia i nazisti irruppero nella chiesa dove don Ubaldo 
            Marchioni aveva radunato i fedeli per recitare il rosario. Furono 
            tutti sterminati a colpi di mitraglia e bombe a mano. <BR>Nella 
            frazione di Castellano fu uccisa una donna coi suoi sette figli, a 
            Tagliadazza furono fucilati undici donne e otto bambini, a Caprara 
            vennero rastrellati e uccisi 108 abitanti compresa l'intera famiglia 
            di Antonio Tonelli (15 componenti di cui 10 bambini). <BR>A 
            Marzabotto furono anche distrutti 800 appartamenti, una cartiera, un 
            risificio, quindici strade, sette ponti, cinque scuole, undici 
            cimiteri, nove chiese e cinque oratori. Infine, la morte nascosta: 
            prima di andarsene Reder fece disseminare il territorio di mine che 
            continuarono a uccidere fino al 1966 altre 55 persone. 
            Complessivamente, le vittime di Marzabotto, Grizzano e Vado di 
            Monzuno furono 1.830. Fra i caduti, 95 avevano meno di sedici anni, 
            110 ne avevano meno di dieci, 22 meno di due anni, 8 di un anno e 
            quindici meno di un anno. Il più giovane si chiamava Walter Cardi: 
            era nato da due settimane. </font> </P>
            <P align=center>
            <font face="Times New Roman" size="1">
            <IMG height=179 
            alt="funerali vittime.jpg (8926 byte)" 
            src="Resistenza%20la%20strage%20di%20Marzabotto_file/funerali_vittime.jpg" 
            width=270></font></P>
            <P align=justify><font face="Times New Roman"><SMALL><EM><STRONG>
            <font size="2">1944, i funerali delle 
            vittime</font></STRONG></EM></SMALL></font></P>
            <P align=justify><font face="Times New Roman" size="2">Dopo la liberazione Reder, che era riuscito a 
            raggiungere la Baviera, fu catturato dagli americani. Estradato in 
            Italia fu processato dal Tribunale militare di Bologna nel 1951 e 
            condannato all'ergastolo. Dopo molti anni trascorsi nel 
            penitenziario di Gaeta fu graziato per intercessione del governo 
            austriaco. Morì pochi anni dopo in Austria senza mai essere sfiorato 
            dall'ombra del rimorso. </font> </P>
            <P align=justify><font face="Times New Roman" size="2"><EM>(in il Resto del Carlino, 12 aprile 2002)</EM></font></P>
            <P align=justify><font face="Times New Roman"><STRONG>I sopravvissuti</STRONG></font></P>
            <P align=justify><font face="Times New Roman" size="2">A Marzabotto gli unici sopravvissuti furono due 
            bambini, Fernando Piretti, di otto anni, e Paolo Rossi di sei, e una 
            donna, Antonietta Benni, maestra d'asilo delle Orsoline. Per 33 ore 
            finse di essere stata abbattuta anche lei e quando finalmente potè 
            alzarsi, commentò ad alta voce: «Tutti morti, la mia mamma, la mia 
            zia, la mia nonna Rosina, la mia nonna Giovanna, il mio 
            fratellino... Tutti morti». Anche a Marzabotto alcune SS parlavano 
            un italiano perfetto: erano italiani. </font>
            <font face="Times New Roman" size="1"> <BR><BR></font>
            <font face="Times New Roman"><STRONG>I 
            collaborazionisti italiani</STRONG></font></P>
            <P align=justify><font face="Times New Roman" size="2">Per i fatti di Marzabotto ci fu anche una coda 
            processuale italiana. Prima della condanna del maggiore Reder, nel 
            1946, la corte d'assise di Brescia aveva giudicato Lorenzo Mingardi 
            e Giovanni Quadri, due repubblichini (il primo, reggente del Fascio 
            di Marzabotto, nonché commissario prefettizio durante la 
            carneficina), per collaborazione, omicidio, incendio e devastazione. 
            Mingardi ebbe la pena di morte, poi trasformata in ergastolo. Il 
            secondo, 30 anni, poi ridotti a dieci anni e otto mesi. Tutti e due 
            furono successivamente liberati per amnistia. </font> 
            <font size="2"> <BR></font></P>
            <p align="center">
  <a href="fascismo%20la%20repubblica%20sociale%20(1943-1945)%20frontpage.htm">
  <img border="0" src="23%20settembre%201943%20Nascita%20Rsi_file/image007.gif" width="76" height="46"></a></p>

            <!--mstheme--></font>

</body>

</html>