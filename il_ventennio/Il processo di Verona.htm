<html>

<head>
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>RSI</title>
<meta name="Microsoft Theme" content="sumipntg 011">
</head>

<body bgcolor="#FFFFFF" background="sumtextb.jpg" text="#000066" link="#3333CC" vlink="#666699" alink="#990099">

            <!--mstheme--><font face="Verdana, Arial, Helvetica">

            <P align=center><FONT color=#000080 
            size=6><STRONG>RSI</STRONG></FONT></P>
            <P align=center><BIG><FONT color=#800040><BIG><STRONG>Il processo di 
            Verona</STRONG></BIG></FONT></BIG></P>
            <P align=center>
            <IMG height=175 alt="pavolini1.jpg (3241 byte)" 
            src="pavolini1.jpg" 
            width=120></P>
            <P align=center><SMALL><EM><STRONG>Alessandro 
            Pavolini</STRONG></EM></SMALL></P><FONT face=Arial>
            <P align="justify"></FONT><font size="1" face="Times New Roman">Nel gennaio del '44 l'Italia è divisa in due; eserciti 
            stranieri ne calpestano il suolo. Nelle strade, nelle città e sulle 
            montagne del centro e del nord si combatte una guerra fratricida. 
            Verona diventa improvvisamente protagonista. I puri e duri della 
            Repubblica Sociale intendevano vendicare il 25 luglio (giorno della 
            caduta del fascismo e dell'arresto di Mussolini) e <SPAN 
            class=black1>punire i 19 gerarchi fascisti membri del Gran Consiglio 
            del Fascismo che avevano aderito all'ordine del giorno 
            Grandi</SPAN>. La Repubblica sociale con una 
            mostruosità giuridica (il decreto 11/11/43, di fatto una norma 
            penale con effetti retroattivi) aveva voluto dare la formalizzazione 
            giuridica alla vendetta, costituendo per l'occasione anche un 
            tribunale destinato solamente a giudicare coloro che avevano 
            approvato l'ordine del giorno.<BR>Peraltro solo sei dei diciannove 
            ricercati erano stati arrestati: gli altri era riusciti a sottrarsi 
            alla polizia fascista, che aveva però potuto mettere le mani sul 
            personaggio più ambito, Galeazzo Ciano, che non aveva esitato a 
            cercare rifugio in Germania, convinto com'era che la sua parentela 
            col Duce gli avrebbe assicurato l’impunità. </font></P>
            <P align="justify"><FONT size=1 face="Times New Roman">Pavolini aveva personalmente compilato la lista dei 
            giudici per sottoporla all'approvazione del Duce: e già questa lista 
            era significativa perché i giudici, come del resto era previsto 
            dalle norme istitutive del Tribunale Speciale, dovevano essere 
            "fascisti di provata fede" e in particolare erano da scegliersi fra 
            quanti "avessero avuto a patire per la loro fedeltà all'idea". 
            L'esito del processo era dunque scontato. </FONT></P>
            <P align="justify"><font face="Times New Roman" size="1">Il <SPAN class=black1>processo si celebrò dall'8 al 10 gennaio 
            del 1944</SPAN> nel maniero di Castelvecchio, nel quale solo pochi 
            giorni prima il Congresso del neonato Partito Fascista Repubblicano 
            aveva invocato a gran voce la morte dei "traditori dell'idea"<SPAN 
            class=black1>.</SPAN></font></P>
            <P align="justify"><FONT size=1 face="Times New Roman">Cinque condanne a morte, per Ciano, Marinelli, 
            Gottardi, De Bono e Pareschi e una condanna a trent'anni per 
            Cianetti (che salvò la pelle per aver ritrattato il giorno 
            successivo la sua adesione all'ordine del giorno Grandi) conclusero 
            una cupa farsa giudiziaria.</FONT></P>
            <P align="justify"><FONT size=1 face="Times New Roman">La notte del 10 gennaio del 1944 le autorità della 
            Repubblica Sociale si trovarono tra i piedi un ostacolo che non 
            avevano previsto: le domande di grazia. Mancava, nel decreto 
            istitutivo del Tribunale Speciale, la stessa previsione delle 
            domande di grazia: a chi andavano dunque rivolte, qual era autorità 
            che poteva ancora decidere della sorte dei cinque condannati? 
            L'avvocato Cersosimo, istruttore del processo, suggerì a Pavolini, 
            per analogia con le norme che regolavano il funzionamento del 
            vecchio Tribunale Speciale per la difesa dello Stato, di sottoporre 
            le domande di grazia alla massima autorità militare territoriale, il 
            generale Piatti del Pozzo, comandante dell'esercito a Padova. Questi 
            però, con l'appoggio di un consulente legale, respinse seccamente 
            l'incombenza e Pavolini, che aveva con sè le domande di grazia, 
            iniziò una strana peregrinazione in compagnia di Cosmin, prefetto di 
            Verona, di Fortunato, p.m. al processo e del capo della polizia 
            Tamburini. Andò dapprima da Pisenti, ministro della Giustizia, che 
            disse che avrebbe subito sottoposto le domande a Mussolini: 
            esattamente ciò che Pavolini non voleva. Disse che della faccenda si 
            era occupato esclusivamente il partito, e che il Duce non doveva 
            essere posto di fronte ad una alternativa così dolorosa.</FONT></P>
            <P align="justify"><FONT size=1 face="Times New Roman">Ma proprio lui, Pavolini, come massima autorità del 
            partito, si dichiarò incompetente a respingere le domande di grazia. 
            Fu interpellato allora anche il Ministro dell'Interno, Buffarini 
            Guidi, il quale a sua volta ebbe la pensata di scovare un comandante 
            militare disposto ad assumersi la responsabilità dell'esame delle 
            domande. Dopo varie telefonate ed altre peregrinazioni, Pavolini 
            riuscì a mettere le domande in mano al console della milizia Italo 
            Vianini, ispettore della V Zona, e quindi competente per territorio. 
            Così, con una procedura contorta (le domande non furono 
            espressamente respinte ma semplicemente "non inoltrate", e con lo 
            stesso provvedimento Vianini ordinava l'esecuzione della sentenza) i 
            cinque condannati furono avviati alla morte. </FONT></P>
            <P align="justify"><FONT size=1 face="Times New Roman">Pavolini avrebbe potuto salvarli: nessuno, nella 
            Repubblica sociale, sapeva di preciso dove risiedesse l’autorità. 
            Soprattutto avrebbe potuto salvare il suo grande amico, Ciano (gli 
            altri imputati, con l'eccezione di De Bono, erano degli sconosciuti 
            al grande pubblico), l'uomo contro il quale era di fatto celebrato 
            il processo. Non si può certo ipotizzare che Pavolini nutrisse per 
            Ciano l'odio, mai nascosto, che avevano tanti altri fascisti: il 
            genero del Duce era considerato infatti un arrampicatore, un 
            profittatore, tanto più meritevole di punizione ora, per i fascisti 
            "puri e duri" della Repubblica Sociale. Assumendosi la 
            responsabilità di accogliere le domande di grazia (era stato lui 
            stesso a obiettare a Pisenti che "la faccenda era di competenza del 
            partito") Pavolini avrebbe potuto mostrare che il nuovo stato 
            fascista era in grado di punire, con la gravità della sentenza, ma 
            anche di essere magnanimo.</FONT></P>
            <P align="center">
            <font face="Times New Roman" size="1">
            <img border="0" src="Plotone%20di%20esecuzione%20di%20Ciano.jpg" width="283" height="175" align="left"><img border="0" src="Fucilazione%20di%20Ciano.jpg" width="244" height="176" align="right"></font></P>
            <P align="justify"><font face="Times New Roman" size="1">La sentenza dei cinque condannati presenti, veniva eseguita la 
            mattina dell’11 gennaio 1944. </font> </P>
            <P align="center"><a href="fascismo%20la%20repubblica%20sociale%20(1943-1945)%20frontpage.htm">
            <img border="0" src="image007.gif" width="76" height="46"></a></P>
            
            <!--mstheme--></font>
            
</body>

</html>