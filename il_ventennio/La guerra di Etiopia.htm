<html>

<head>
<meta http-equiv="Content-Language" content="it">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>La politica coloniale dell</title>
<bgsound src="Faccetta%20Nera.wav" loop="1">
</head>

<body bgcolor="#FFFFCC">

<p align="center"><strong><font size="6" color="#000080">
<marquee width="585" behavior="slide">La guerra di Etiopia (1935-36)</marquee></font></strong></p>
<p align="center">
<img alt="guerraetiopia.jpg (36606 byte)" src="guerraetiopia.jpg" width="400" height="280"></p>
<p align="justify">&nbsp;</p>
<p align="justify"><font color="#000000"><font size="2">La politica coloniale 
dell'Italia riprese slancio negli anni Venti, trovando una sua coerente 
giustificazione nell'ideologia fascista. Subito dopo l'avvento di Mussolini, la 
presenza italiana in Libia fu consolidata: fu ampliata l'occupazione della 
Tripolitania settentrionale (1923-1925) e della Tripolitania meridionale, mentre 
una dura repressione fu avviata in Cirenaica, guidata con successo dal generale 
Graziani.</font><big><font size="2"> </font> </big></font></p>
<p align="justify"><font color="#000000"><font size="2">Tra il 1923 ed il 1928 
fu inoltre completata la conquista della Somalia, fino a quel momento limitata 
alla parte centrale del Paese.</font><big><font size="2"> </font> </big></font></p>
<p align="justify"><font color="#000000"><font size="2">In Etiopia, invece, il 
fascismo non ritenne, in questa prima fase, di modificare la situazione. Anzi, 
nel 1928 Italia ed Etiopia stipularono un patto di amicizia ed una convenzione 
stradale.</font><big><font size="2"> </font> </big></font></p>
<p align="justify"><font color="#000000"><font size="2">La decisione di 
intraprendere una campagna militare in Etiopia iniziò a maturare a partire dal 
1930.</font><big><font size="2"> </font> </big></font></p>
<p align="justify"><font color="#000000"><font size="2">Il pretesto per l'avvio 
delle operazioni militari, i cui piani erano stati preparati già da tempo, fu 
offerto il 5 dicembre 1934 da un incidente presso la località di Ual-Ual, lungo 
la frontiera somala. L'imperatore d'Etiopia, Hailè Selassiè, preoccupato dai 
progetti italiani, si rivolse alla Società delle Nazioni, di cui il suo Paese 
era membro dal 1923. Ma Inghilterra e Francia, che non volevano alienarsi 
l'appoggio di Mussolini nel nuovo scenario politico d'Europa, impedirono di 
fatto che l'azione italiana fosse ostacolata. Solo in un secondo tempo, quando 
l'opinione pubblica internazionale iniziò a mobilitarsi contro la violenta 
aggressione dell'Italia, la Società delle Nazioni approvò una serie di sanzioni 
economiche contro l'Italia (ottobre 1935).</font><big><font size="2"> </font> </big></font></p>
<p align="justify"><font color="#000000"><font size="2">Il 2 ottobre 1935, in un 
famoso discorso pubblicato il giorno successivo su tutti i giornali italiani, 
Mussolini annunciò l'inizio di una guerra provocata senza alcuna causa 
plausibile, rispolverando come giustificazione la bruciante sconfitta subita 
dall'Italia alla fine del secolo precedente:</font><big><font size="2"> </font> </big></font></p>
<p align="justify"><font color="#000000" size="2">«Con l'Etiopia abbiamo 
pazientato quaranta anni! Ora basta!»</font></p>
<p align="justify"><font color="#000000"><font size="2">L'esito della guerra era 
facilmente immaginabile considerato l'enorme dispiegamento di mezzi disposto 
dall'Italia.</font><big><font size="2"> </font> </big></font></p>
<p align="justify"><font color="#000000" size="2">Il 3 ottobre le truppe 
italiane invasero l'Etiopia dall'Eritrea, occupando in breve tempo Adua, Axum, 
Adigrat, Macallè. </font></p>
<p align="justify"><font color="#000000"><font size="2">A metà novembre la 
direzione delle operazioni fu affidata al generale Pietro Badoglio, che, dopo 
aver affrontato la controffensiva etiopica, entrò ad Addis Abeba il 5 maggio 
1936.</font><big><font size="2"> </font> </big></font></p>
<p align="justify"><font color="#000000"><font size="2">Il 9 maggio 1936 
Mussolini poté proclamare la costituzione dell'Impero italiano di Etiopia, 
attribuendone la corona al Re d'Italia Vittorio Emanuele III.</font><big><font size="2">
</font> </big>
</font></p>
<p align="center"><b>
<span style="font-size: 16.0pt">
        <a href="fascismo%20la%20repubblica%20sociale%20(1943-1945)%20frontpage.htm">
<img border="0" src="23%20settembre%201943%20Nascita%20Rsi_file/image007.gif" width="76" height="46"></a></span></b></p>

</body>

</html>