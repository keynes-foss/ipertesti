<html>

<head>
<meta http-equiv="Content-Language" content="it">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>Il Fascismo</title>
<meta name="Microsoft Theme" content="global 011">
</head>

<body background="glotextb.gif" bgcolor="#FFFFFF" text="#000000" link="#666633" vlink="#CC9966" alink="#996633">

<!--mstheme--><font face="Arial, Helvetica">
<p align="center"><big><big><strong><font color="#000080">Il Fascismo, gli 
italiani e la Chiesa</font></strong></big></big></p>
<p align="center">
<img alt="mussopapa.gif (34336 byte)" src="mussopapa.gif" width="196" height="254"></p>
<p align="justify"><font color="#000080" face="Times New Roman" size="2">Di pari passo con la crescita 
dell’interventismo nell’economia del paese, il fascismo attua una poderosa opera 
di penetrazione in ogni aspetto e momento della vita degli italiani. Il regime, 
infatti, interviene in ogni settore della vita sociale, culturale, lavorativa 
sportiva e ricreativa, inquadrando rigidamente nelle proprie strutture e 
associazioni ufficiali la quasi totalità della popolazione (si pensi all’Opera 
Nazionale Balilla, per i giovani). Per condizionare ed orientare il modo di 
pensare e di agire delle masse, inoltre, il regime ricorre ai più moderni mezzi 
di propaganda come la radio, i film propagandistici, le manifestazioni e le 
parate.</font></p>
<p align="justify"><font face="Times New Roman" size="2"><font color="#000080">Fin dal momento dell’ascesa al potere, 
Mussolini inizia anche un lento processo di avvicinamento alla chiesa cattolica, 
culminato nella stipula dei Patti Lateranensi, l’11 febbraio 1929. I Patti 
prevedono un Trattato (con il quale viene risolta definitivamente la questione 
romana aperta dal tempo dell’unità d’Italia, riconoscendo al Papa la sovranità 
sulla Città del Vaticano), un </font><font color="#FF0000">
<a href="Legge%2027%20Maggio%201929.htm"><font color="#FF0000">Concordato</font></a></font><font color="#000080"> 
(che regola vari aspetti del rapporto tra Stato e Chiesa) e una Convenzione 
finanziaria (risarcimento alla Santa Sede per la perdita degli Stati pontifici).</font></font></p>
<p align="justify"><font color="#000080" face="Times New Roman" size="2">Sul versante sindacale, invece, già col 
patto di Palazzo Vidoni del 2 ottobre 1925, vengono riconosciute come 
controparti esclusive nei conflitti di lavoro la Confederazione delle 
corporazioni fasciste e la Confederazione dell’industria, togliendo ogni potere 
ai vecchi sindacati. Nell’aprile 1926 viene stabilito per legge il 
riconoscimento legale controllato delle associazioni sindacali, i contratti 
collettivi obbligatori e viene demandata alla magistratura del lavoro la 
soluzione delle controversie sindacali. In tal modo vengono gettate le premesse 
dell’esasperamento degli stessi sindacati fascisti e il corporativismo – tanto 
propagandato dal regime come soluzione ottimale dei conflitti di classe, in 
alternativa al libero sindacalismo – si riduce a mero strumento di insabbiamento 
e assoggettamento del movimento sindacale.</font></p>
<!--mstheme--></font>

</body>

</html>