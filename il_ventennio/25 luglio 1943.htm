<html>

<head>
<meta http-equiv="Content-Language" content="it">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>Lo sbarco in Sicilia del 10 luglio esauriva le scarse possibilità che 
restavano all</title>
<style>
<!--
 p.MsoNormal
	{mso-style-parent:"";
	margin-bottom:.0001pt;
	font-size:12.0pt;
	font-family:"Times New Roman";
	margin-left:0cm; margin-right:0cm; margin-top:0cm}
-->
</style>
<meta name="Microsoft Theme" content="inmotion 111">
</head>

<body bgcolor="#FFFFFF" background="inmtextb.gif" text="#000000" link="#CC6633" vlink="#669933" alink="#FFCC00">

<!--mstheme--><font face="Arial, Helvetica">

<p class="MsoNormal" align="center" style="text-align: center">
<span style="background-color: #FFFF00"><font size="5">
<marquee direction="right" width="352">25 luglio1943</marquee></font></span></p>
<p class="MsoNormal" align="center" style="text-align: center">
<span style="background-color: #66CCFF"><font size="5" color="#FF0000"><b>
<marquee height="29">Riunione del Gran Consiglio del Fascismo e arresto di Mussolini</marquee></b></font></span></p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><font color="#000000">Lo sbarco in Sicilia del 10 
luglio esauriva le scarse possibilità che restavano all'Italia di vincere la 
guerra, anche se in realtà la situazione era per l'Asse già gravemente 
compromessa da diverso tempo: la sconfitta di <span lang="EN-US">El</span> 
Alamein nel novembre del 1942, contemporanea allo sbarco delle forze americane 
in Marocco e Algeria, aveva portato alla definitiva sconfitta in Africa, e con 
la perdita dell'Africa, si apriva la concreta possibilità, per le forze alleate, 
di aprire un fronte diretto contro l'Italia, l'alleato debole della Germania.</font></p>
<p class="MsoNormal" style="text-align: justify"><font color="#000000"><br>
Una situazione militare ormai allo sfascio, unita alle posizioni ormai contrarie 
al Duce del Fascismo della Casa Savoia, trovò uno sbocco naturale nel Gran 
consiglio fascista del 24 luglio, in cui - alle 3 del mattino del 25 luglio - 
venne approvato l'ordine del giorno Grandi (con 19 voti su 28). Il nocciolo 
della proposta Grandi era la richiesta per &quot;l'immediato ripristino di tutte le 
funzioni statali&quot; e l'invito al Duce di pregare il re &quot;affinché egli voglia, per 
l'onore e la salvezza della patria, assumere con l'effettivo comando delle forze 
armate di terra, di mare e dell'aria, secondo l'articolo 5 dello Statuto del 
Regno, quelle supreme iniziative di decisione che le nostre istituzioni a lui 
attribuiscono&quot;: al di là del contorto linguaggio politico, appariva evidente che 
fra le supreme iniziative del re, se c'era stata quella della guerra, poteva 
esserci anche quella della pace.</font></p>
<p class="MsoNormal" style="text-align: justify"><font color="#000000">Fu proprio il re, che aveva un 
ventennio prima voluto accettare il Duce come primo ministro, a decidere che era 
il momento, per salvare la monarchia, di sacrificarlo: dal gennaio 1943 iniziano 
così le &quot;grandi manovre&quot; del sovrano, di cui fu messa al corrente solo una 
piccola cerchia di fedelissimi (anzitutto il ministro della Real Casa duca 
Acquarone, il capo di Stato maggiore generale Ambrosio, e poi il generale 
Castellano, futuro plenipotenziario italiano nelle trattative con gli alleati), 
che trovarono in Grandi e in Ciano (il genero del Duce) gli alleati nel Partito 
di cui avevano bisogno, utilizzandoli per i propri fini e probabilmente senza 
che questi si accorgessero del vero scopo cui servivano. </font> </p>
<p class="MsoNormal" style="text-align: justify"><font color="#000000">La mattina del 25 luglio il 
Duce accettò di recarsi dal re. Fece il suo ingresso a Villa Savoia alle 17, per 
il consueto colloquio settimanale; non sapeva che già in quel momento la sua 
scorta era sotto controllo, e duecento carabinieri circondavano l'edificio, 
mentre un'ambulanza della Croce Rossa era in attesa di portarlo via prigioniero. 
Fu il capitano dei carabinieri Giovanni Frignani ad arrestarlo.</font></p>
<p class="MsoNormal" style="text-align: justify"><font color="#000000">Mussolini fu prima relegato a 
Ponza nella casa già occupata dal prigioniero abissino Ras Immiru, e poi 
all'Isola della Maddalena.</font></p>
<p class="MsoNormal" style="text-align: justify"><font color="#000000">Le notizie dell'arresto di 
Mussolini e della formazione del Governo Badoglio furono accolte in tutta Italia 
con manifestazioni di giubilo; gli antifascisti e molta gente comune scese in 
piazza e divelse i simboli del vecchio regime, inneggiando alla democrazia e 
alla pace. </font> </p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: center">
<a href="fascismo%20la%20repubblica%20sociale%20(1943-1945)%20frontpage.htm">
<img border="0" src="image007.gif" width="76" height="46"></a></p>

<!--mstheme--></font>

</body>

</html>