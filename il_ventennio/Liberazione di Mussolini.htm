<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<link rel="File-List" href="Liberazione%20di%20Mussolini_file/filelist.xml">
<title>Dal primo pomeriggio del 2 settembre Mussolini è prigioniero nell</title>
<style>
<!--
 p.MsoNormal
	{mso-style-parent:"";
	margin-bottom:.0001pt;
	font-size:12.0pt;
	font-family:"Times New Roman";
	margin-left:0cm; margin-right:0cm; margin-top:0cm}
-->
</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body>

<p class="MsoNormal" align="center" style="text-align: center">
<font color="#FF0000"><span style="font-size: 16pt"><b>
<marquee behavior="slide">12 settembre 1943</marquee></b></span></font></p>
<p class="MsoNormal" align="center" style="text-align: center"><strong>
<span style="font-size: 16.0pt">&nbsp;</span></strong></p>
<p class="MsoNormal" align="center" style="text-align: center">
<font color="#008000" size="4"><b>
<marquee direction="right" behavior="slide">Liberazione di Mussolini da parte delle truppe tedesche</marquee></b></font></p>
<p class="MsoNormal" align="center" style="text-align: center"><strong>
<span style="font-size: 16.0pt">&nbsp;</span></strong></p>
<p class="MsoNormal" style="text-align: justify"><!--[if gte vml 1]><v:shapetype id="_x0000_t202"
 coordsize="21600,21600" o:spt="202" path="m,l,21600r21600,l21600,xe">
 <v:stroke joinstyle="miter"/>
 <v:path gradientshapeok="t" o:connecttype="rect"/>
</v:shapetype><v:shape id="_x0000_s1025" type="#_x0000_t202" style='position:absolute;
 margin-left:312pt;margin-top:158.25pt;width:198pt;height:18.75pt;z-index:6'
 filled="f" stroked="f">
 <v:textbox>
<![if !mso]>
<table cellpadding="0" cellspacing="0" width="100%">
  <tr>
    <td><![endif]>
    <div>
      <p class="MsoNormal"><span style="font-size: 10.0pt">Nella foto: il 
      rifugio di Campo Imperatore.<o:p></o:p></span></div>
    <![if !mso]></td>
  </tr>
</table>
<![endif]></v:textbox>
</v:shape><![endif]--><![if !vml]><span style='mso-ignore:vglayout;position:
absolute;z-index:6;left:416px;top:211px;width:268px;height:29px'><img
width=268 height=29 src="Liberazione%20di%20Mussolini_file/image001.gif"
alt="Casella di testo: Nella foto: il rifugio di Campo Imperatore.&#13;&#10;"
v:shapes="_x0000_s1025"></span><![endif]><img border="1" src="Liberazione%20di%20Mussolini_file/La%20prigione.jpg" align="right" width="260" height="201">Dal 
primo pomeriggio del <b>2 settembre</b> Mussolini è prigioniero nell'albergo 
rifugio di Campo Imperatore, a 2112 metri, sotto lo sperone roccioso del Gran 
Sasso d'Italia: ampia costruzione littoria a tre piani, con avancorpo 
semicircolare, guarda un grande pianoro. Gli è destinato l'appartamento 201, al 
secondo piano: camera, salottino, bagno, ingresso e un ambiente destinato ai 
custodi. Piccole finestre si aprono sul davanti. L'edificio è sorvegliato da un 
corpo di guardia all'ingresso, che dispone dieci sentinelle in altrettanti posti 
di guardia che circondano l'albergo come due anelli. La notte le guardie vengono 
raddoppiate. Vi sono poi pattuglie all'esterno. L'armamento è, sul principio, 
modesto. </p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b>12 SETTEMBRE 1943</b></p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Prime ore del mattino. 
Campo Imperatore</i></b></p>
<p class="MsoNormal" style="text-align: justify">&quot;Una fitta nuvolaglia 
biancastra copriva le cime del Gran Sasso, ma fu tuttavia possibile avvertire il 
passaggio di alcuni velivoli. Mussolini sentiva che la giornata sarebbe stata 
decisiva per la sua sorte&quot; <i>(Mussolini, Storia di un anno).</i></p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Mattina. Roma e Pratica 
di Mare</i></b></p>
<p class="MsoNormal" style="text-align: justify">I tedeschi prelevano a Roma il 
generale Fernando Soleti, comandante del Corpo degli agenti di polizia, e lo 
conducono a Pratica di Mare. Qui Student, presente Skorzeny, gli chiede a nome 
di Hitler &quot;di prestare la sua opera per evitare per quanto possibile uno 
spargimento di sangue, partecipando alla liberazione del duce&quot;. Rifiutandosi 
l'italiano di dare informazioni su Mussolini, viene congedato e trattenuto.</p>
<p class="MsoNormal" style="text-align: justify">Successivamente Student gli 
mostra una fotografia aerea di Campo Imperatore: il luogo appare deserto. Alla 
domanda se ne fosse avvenuto lo sgombero, Soleti risponde che ciò &quot;poteva essere 
possibile&quot;. Student ribatte avvertendolo che lo costringe a seguire la 
spedizione dei paracadutisti sul Gran Sasso: &quot;però, comunque, lo riteneva 
responsabile se fosse derivato qualche danno alla persona di Mussolini&quot;.</p>
<p class="MsoNormal" style="text-align: justify"><i>&nbsp;</i></p>
<p class="MsoNormal" style="text-align: justify"><b><i>Ore 10. L'Aquila</i></b></p>
<p class="MsoNormal" style="text-align: justify">Rodolfo Biancorosso, prefetto 
dell'Aquila, telefona a Gueli: vuole vederlo alla base della funivia del Gran 
Sasso.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 11 circa. Pratica di 
Mare</i></b></p>
<p class="MsoNormal" style="text-align: justify">Atterrano i primi alianti 
destinati all'operazione Eiche. Si riforniscono di benzina gli aerei HS l23 che 
li rimorchiano.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 11:30 circa. Villetta 
del Gran Sasso</i></b></p>
<p class="MsoNormal" style="text-align: justify">Gueli scende alla stazione di 
base della funivia. Il prefetto Biancorosso gli comunica di prevedere un attacco 
all'albergo: farà, perciò, bene a condurre Mussolini altrove. Scrive 
l'ispettore: &quot;mi mostro sicuro del fatto mio e dico che non è il caso di 
cambiare sede&quot;.</p>
<p class="MsoNormal" style="text-align: justify"><i>&nbsp;</i></p>
<p class="MsoNormal" style="text-align: justify"><b><i>Ore 12 circa. Campo 
Imperatore</i></b></p>
<p class="MsoNormal" style="text-align: justify">&quot;Il sole stracciò le nubi e 
tutto il cielo apparve luminoso nella chiarità settembrina&quot; (Mussolini, Storia 
di un anno).</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 12: 30. Pratica di 
Mare</i></b></p>
<p class="MsoNormal" style="text-align: justify">Improvviso bombardamento nemico 
sull'aeroporto: danni a una grande pista di decollo, ma senza conseguenze per 
gli aerei a terra. L'allarme cessa pochi minuti prima delle tredici.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 13 circa. Campo 
Imperatore</i></b></p>
<p class="MsoNormal" style="text-align: justify">Gueli risale all'albergo. Il 
personale civile e gli uomini della funivia sono in allarme: molti vorrebbero 
andarsene, lo avverte il maestro di sci Domenico Antonelli. &quot;Lo rassicuro&quot; 
scrive Gueli &quot;e non dico nulla a Faiola per evitare che rinforzi il servizio 
esterno&quot;.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 13. Pratica di Mare</i></b></p>
<p class="MsoNormal" style="text-align: justify">Decollo dei dodici alianti 
destinati al Gran Sasso, comandati dal sottotenente Elimar Meyer - Wehner. Gli 
aerei che li trainano sono agli ordini del tenente Johannes Heidenreich.</p>
<p class="MsoNormal" style="text-align: justify">Sull'aliante dove sono Skorzeny 
e Meyer - Wehner è fatto salire il generale Soleti, disarmato e riluttante.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 13: 30. Campo 
Imperatore</i></b></p>
<p class="MsoNormal" style="text-align: justify">Gueli riceve una telefonata dal 
questore dell'Aquila, che gli legge questo telegramma da Roma: &quot;Raccomandare 
ispettore generale Gueli massima prudenza. Capo polizia Senise&quot;. Gueli fa 
ripetere e scrivere questo testo, poi chiama Faiola che giunge con la guardia 
addetta alla persona di Mussolini, maresciallo maggiore Osvaldo Antichi, e 
gliene dà comunicazione. &quot;Mi domandano la mia interpretazione&quot; scrive, &quot;dico 
chiaro che non può significare altro se non che, al caso, bisogna evitare 
spargimento di sangue. Devo ritenere che ciò corrispondesse alla loro 
aspirazione, perché ho notato nelle espressioni di entrambi, specie del Faiola, 
un senso di sollievo. Dopo di che pranzo e vado a riposare&quot;. È’ sicuro che il 
colpo di mano avverrà domattina.</p>
<p class="MsoNormal" style="text-align: justify">Dichiara Faiola: &quot;A tavola 
parlammo dell'eventualità di un intervento liberatore da parte germanica. 
Decidemmo, di pieno accordo, che avremmo ceduto senza contrastare in alcun 
modo&quot;.</p>
<p class="MsoNormal" style="text-align: justify">Anche Mussolini è nella. sala 
da pranzo. Non ha toccato cibo e passeggia nervosamente. Infine se la prende con 
un certo Nisio De Laurentiis che riferisce: &quot;m'incolpò d'averlo preso in giro 
con il mio stupido solitario&quot;. Infatti, leggendo le carte, gli ha predetto che 
&quot;sarebbe stato liberato in circostanze piuttosto romanzesche&quot;. Mentre il duce lo 
&quot;rimproverava per la falsa profezia, udimmo il rombo di un motore. Un aereo 
sbucò dalle cime del Gran Sasso&quot;.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Poco prima delle ore 14. 
Cielo del Gran Sasso</i></b></p>
<p class="MsoNormal" style="text-align: justify">Il convoglio aereo 
dell'operazione Eiche giunge nel ciclo di Campo Imperatore. Per motivi 
inspiegabili i primi tre rimorchiatori hanno sbagliato rotta: sono dunque 
disponibili solo nove alianti. I velivoli sorvolano l'obiettivo per distribuirsi 
le zone di atterraggio. I luoghi si distinguono perfettamente e si vede molto 
bene la colonna degli autocarri con i paracadutisti che avanza, fra nuvole di 
polvere, nella valle in direzione della stazione di base della funivia.</p>
<p class="MsoNormal" style="text-align: justify">Dopo un passaggio, gli aerei si 
allontanano dietro lo sperone del monte, per far credere agli italiani che il 
loro obiettivo non sia Campo Imperatore.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Poco prima delle ore 14. 
Valle oltre Assergi e stazione di base della funivia</i></b></p>
<p class="MsoNormal" style="text-align: justify">Il reparto dei paracadutisti 
tedeschi in avvicinamento a terra, oltrepassato Assergi e girata la curva che 
precede il chilometro 18, apre il fuoco contro una guardia forestale, Pasqualino 
Di Tocco, che sta accorrendo per dar mano al posto di blocco. L'uomo è ferito e 
morirà il giorno dopo all'ospedale civile dell'Aquila.</p>
<p class="MsoNormal" style="text-align: justify">La stazione di base della 
funivia viene occupata da un'avanguardia comandata dal tenente Weber: cade 
ucciso un carabiniere, Giovanni Natali, che si trova esposto al fuoco 
intimidatorio tedesco, e altri due badogliani sono feriti dalle bombe a mano 
lanciate dagli assalitori nelle finestre della palazzina. adiacente allo 
sbarramento stradale. Gli italiani, che attenendosi agli ordini non hanno 
sparato un colpo, sono disarmati e i tedeschi ne spezzano i moschetti. Quindi i 
paracadutisti salgono a gruppi, con la funivia, all'albergo di Campo Imperatore.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 14 circa. Campo 
Imperatore e cielo del Gran Sasso</i></b></p>
<p class="MsoNormal" style="text-align: justify">Il maresciallo Antichi 
riconduce Mussolini nel suo alloggio e, affacciato con lui ad una finestra, 
aspetta che accada qualcosa. Nel cielo, frattanto, i rimorchiatori, nascosti 
dalla vetta, sganciano gli alianti. Questi, girato lo sperone della montagna, 
all'improvviso calano da ogni parte sul pianoro di Campo Imperatore, quasi in 
picchiata. Skorzeny, infatti, contravvenendo alle istruzioni di Student, che ha 
formalmente proibito una manovra di quel tipo per prender terra perché desidera 
un atterraggio con volo planato col massimo di sicurezza, ha imposto le sue 
vedute, rivolte evidentemente ad ottenere il massimo di sorpresa. La conseguenza 
è la perdita di un mezzo, che ha concluso l'operazione sfasciandosi contro le 
rocce a trecento metri dagli altri, con contusi e tre feriti: si lamentano la 
rottura di una clavicola e di una gamba ed una lacerazione alla fronte.</p>
<p class="MsoNormal" style="text-align: justify">Gli alianti prendono terra fra 
le rocce, tutto intorno all'albergo. Il primo a raggiungere l'obiettivo è il 
velivolo di Meyer - Wehner, con Skorzeny e Soleti.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 14. Campo Imperatore</i></b></p>
<p class="MsoNormal" style="text-align: justify">Mussolini osserva la scena 
dalla sua finestra, a braccia conserte. Scrive: <i>&quot;Un aliante si posò a cento 
metri di distanza dall'edificio. Ne uscirono quattro o cinque uomini in kaki, i 
quali postarono rapidamente due mitragliatrici e poi avanzarono. Dopo pochi 
secondi, altri alianti atterrarono nelle immediate vicinanze e gli uomini 
ripeterono la stessa manovra. Altri uomini scesero da altri alianti.”</i> 
Mussolini non pensò minimamente che si trattasse di inglesi, per prelevarlo e 
condurlo a Salerno, dove il nemico era sbarcato nella notte tra l'otto e il nove 
settembre. Fu dato l'allarme&quot;.</p>
<p class="MsoNormal" style="text-align: justify">Il suo commento spontaneo, 
quando si accorge che si tratta di tedeschi e non di fascisti, è riferito dal 
maresciallo Antichi: <i>&quot;Questa non ci voleva&quot;.</i></p>
<p class="MsoNormal" style="text-align: justify">Alcuni velivoli, fra i quali 
quello di Skorzeny, sono atterrati dietro e sui lati dell'edificio.</p>
<p class="MsoNormal" style="text-align: justify">Faiola è vicino al corpo di 
guardia, con alcuni sottufficiali. Corre una sentinella ad avvertirlo; si 
affaccia sulla soglia e ordina agli uomini di disporsi a difesa dei posti 
prestabiliti. Le armi in pugno, carabinieri ed agenti di PS di corsa escono dal 
portone, schierandosi contro i paracadutisti; di corsa Faiola sale da Gueli.</p>
<p class="MsoNormal" style="text-align: justify">L'ispettore è a dormire nel suo 
alloggio al terzo piano. Bruscamente è svegliato dall'autista; sente Faiola 
gridare; nudo, si precipita alla finestra e intima di non far fuoco. A Faiola, 
sopraggiunto subito dopo, ordina: &quot;Cedete senz'altro&quot;. Il tenente si affaccia e 
a gran voce ordina agli uomini di non sparare. Gueli si riveste e scende, in 
abito scuro e cravatta.</p>
<p class="MsoNormal" style="text-align: justify">Si apre il portellone 
dell'aliante di Skorzeny, davanti a un carabiniere posto sull'angolo 
dell'albergo. Subito ne esce, bruscamente sospinto dal mitra di due ufficiali 
tedeschi che lo seguono, il generale Soleti, che è costretto a dirigersi verso 
l'edificio. Quindi il gruppo avanza in fila indiana.</p>
<p class="MsoNormal" style="text-align: justify">In una stanzetta isolata sul 
retro è il centralino telefonico. Skorzeny e un paracadutista si avvicinano con 
circospezione e vi si precipitano dentro: un soldato è all'apparecchio. Skorzeny 
con un calcio rovescia sedia e trasmettitore, con l'impugnatura della pistola 
mitragliatrice fracassa il mezzo di trasmissione e, immediatamente, ritorna 
dagli altri. Di corsa, in fila, gli aggressori costeggiano l'edificio, voltano 
l'angolo e si trovano davanti a una terrazza, che è circa tre metri in alto. 
Intendono salirvi. Un sottufficiale paracadutista serve da appoggio, 
addossandosi al muro e incrociando 1e mani in basso: Skorzeny, seguito da altri, 
gli monta sulle spalle e scavalca la ringhiera: pensa forse di penetrare 
all'interno per quella via, ma subito dopo salta a terra e raggiunge, con Soleti 
e il suo gruppo, la facciata principale.</p>
<p class="MsoNormal" style="text-align: justify">Sull'altopiano si stanno 
avvicinando, con quattro muli, gli uomini destinati a condurre Mussolini sulla 
montagna.</p>
<p class="MsoNormal" style="text-align: justify">Frattanto Faiola irrompe dal 
duce e gli intima: &quot;Chiudete la finestra e non muovetevi!&quot; Si allontana e 
Mussolini rimane al suo posto di osservazione, da dove nota un più folto gruppo 
di paracadutisti che ritiene giunti con la funicolare, muoversi compatto verso 
l'albergo. Vede con quelli Soleti che procede, pallido, con le mani alzate che 
agita, ripetendo con voce stentorea: &quot;Non sparate! Non sparate&quot;. Gli italiani lo 
scorgono sotto la mira dei tedeschi che, con i mitra pronti a far fuoco, 
ostentano grosse bombe a mano.</p>
<p class="MsoNormal" style="text-align: justify">Giunto Soleti a circa trenta 
metri dall'edificio, grida ad un carabiniere che è ad una finestra: &quot; Dov'è il 
commendator Gueli? Dov'è Gueli?&quot; Gueli si affaccia e il generale, concitato, lo 
diffida dal fare sparare, a1trimenti sarà un massacro. Anche Skorzeny, 
servendosi di un interprete, grida: &quot;Il duce è vivo?&quot; &quot;Vivo&quot; g1i ribattono Gueli 
e Faiola, sopraggiunto col maresciallo Antichi. &quot;Subito Mussolini&quot; deve aver 
gridato Skorzeny al Faiola; e questi, fuori di sé, gli risponde tra i denti: &quot;Ho 
avuto l'ordine in questo momento di consegnarvelo&quot;.</p>
<p class="MsoNormal" style="text-align: justify">L'albergo, circondato ormai 
completamente dagli assalitori pronti a far fuoco, è coperto allora dal rombo 
enorme di alcuni aerei: sono i rimorchiatori HS 123, che incrociano molto bassi 
per proteggere l'operazione degli uomini a terra. Spariti gli aerei, si ode 
chiarissima la voce di Mussolini, dalla sua finestra del secondo piano. &quot;Gridò, 
nel silenzio che stava per precedere di pochi secondi il fuoco: - Che fate! Non 
vedete? C'è un generale italiano. Non sparate! Tutto è in ordine! - Alla vista 
del generale italiano che veniva avanti col gruppo tedesco, le armi si 
abbassarono&quot;, racconta il duce. Altri affermano che abbia detto a voce 
altissima: &quot;Fermi! Non spargete sangue!&quot;</p>
<p class="MsoNormal" style="text-align: justify">I paracadutisti, dal piazzale, 
lo riconoscono e acclamano &quot;Heil!&quot; e &quot;Du-ce! Du-ce! Du-ce!&quot; Skorzeny gli urla di 
ritirarsi, raggiunge l'ingresso principale coi suoi e Soleti e, rovesciate due 
mitragliatrici in postazione ai lati della porta, fra spintoni e botte col 
calcio delle armi si apre un varco tra le guardie, entra dì volata nell'atrio 
mentre i paracadutisti intimano &quot;Mani in alto!&quot; al presidio che, compreso il 
maresciallo dei carabinieri e il brigadiere degli agenti di PS, viene 
immobilizzato.</p>
<p class="MsoNormal" style="text-align: justify">Skorzeny, senza curarsi di 
quanto accade, attraversa il vestibolo, imbocca a caso una scala a destra, sale 
i gradini a tre per volta seguito da un nugolo di armati. Allora Faiola lo guida 
da Mussolini, seguito da Soleti e dal maresciallo Antichi. L'irruento Skorzeny 
si precipita nel corridoio del secondo piano e spalanca la porta giusta. Nella 
stanza trova il duce con due uomini che il tedesco, poco pratico dei gradi del 
Regio Esercito, ritiene due ufficiali badogliani. Skorzeny, come dichiara Soleti, 
ha trovato Mussolini già in mano ai paracadutisti: sono due sottufficiali che, 
non riusciti ad entrare nell'albergo, si sono arrampicati lungo il parafulmine 
penetrando nella camera del duce dalla finestra; la loro scalata sta terminando 
quando giunge il travolgente capitano delle SS.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 14: 04. Campo 
Imperatore</i></b></p>
<p class="MsoNormal" style="text-align: justify">Mussolini, in piedi in un 
angolo, esce dell'oscurità: vicino gli è l'alto tenente Scwerdt. Skorzeny ordina 
ai due arrampicatori di mettersi di guardia nel corridoio; quindi, &quot;sudante e 
commosso&quot; - riferisce lo stesso prigioniero - gli si presenta, batte i tacchi e 
saluta col braccio teso, apostrofandolo in tedesco: &quot;Duce, il Führer mi ha 
inviato qui per liberarvi&quot;. Secondo Mussolini, gli avrebbe detto: &quot;Il Führer, 
che dopo la vostra cattura ha pensato per notti e notti al modo di liberarvi, mi 
ha dato questo incarico. Io ho seguito con infinite difficoltà giorno per giorno 
le vostre vicende e le vostre peregrinazioni. Oggi ho la grande gioia, 
liberandovi, di avere assolto nel modo migliore il compito che mi fu assegnato&quot;.</p>
<p class="MsoNormal" style="text-align: justify">Parla come un invasato. La 
stanzetta si riempie di gente. Mussolini, con la barba di tre giorni, è 
descritto dal maresciallo Antichi &quot;stanco, avvilito, tutt'altro che entusiasta&quot; 
per la piega presa dagli avvenimenti; si siede anzi sulla sponda del letto e, 
senza alzarsi, replica in tedesco, così che gli italiani non comprendono. Nella 
sua versione ufficiale il duce scrive di aver detto: &quot;Ero convinto sin dal 
principio che il Führer mi avrebbe dato questa prova della sua amicizia. Lo 
ringrazio e con lui ringrazio voi, capitano Skorzeny, e i vostri camerati che 
hanno con voi osato&quot;. Secondo l'ingegnere tedesco, avrebbe soltanto dichiarato: 
&quot;Sapevo che il mio amico Adolfo Hitler non mi avrebbe abbandonato&quot;. Ma non vi 
sono troppi convenevoli, se pur ve ne sono stati: Skorzeny ha fretta: teme, 
infatti, un improvviso attacco aereo nemico, analogo a quello subito a 
mezzogiorno e mezzo a Pratica di Mare.</p>
<p class="MsoNormal" style="text-align: justify">Skorzeny, di nuovo irrigidito 
sull'attenti, g1i chiede dove desideri di essere condotto. Testimonia Antichi: 
&quot;il prigioniero non si attendeva forse quella domanda; sollevò lo sguardo, ebbe 
un attimo di incertezza poi disse &quot;Alla Rocca delle Caminate&quot;&quot;. Dà la risposta 
in italiano. Soleti aggiunge: &quot;Mussolini confidò ai presenti che sentiva 
prepotente il desiderio di rientrare in seno alla famiglia, presso la quale 
chiedeva ai tedeschi di essere accompagnato, e che intendeva stabilirsi alla 
Rocca delle Caminate, essendo suo desiderio di ritirarsi a vita privata. Gli 
ufficiali tedeschi lo assicurarono che sarebbe stato accontentato&quot;. Per la 
verità, i tedeschi non possono accontentar1o. Lo sa bene Skorzeny che, allora, 
lo informa di quanto sta accadendo a donna Rachele ed ai figli minori del duce, 
Romano e Anna Maria: &quot;nello stesso momento in cui giungevamo qui&quot; dichiara il 
capitano delle SS &quot;un secondo &quot;commando&quot; composto di uomini della mia unità 
doveva effettuare un'altra operazione per liberare la vostra famiglia. Sono 
sicuro che attualmente 1a liberazione è già avvenuta&quot;. Non aggiunge, però, che i 
familiari del prigioniero hanno come destinazione la Germania, dove già si 
trovano i suoi figli Vittorio ed Edda con suo genero Galeazzo Ciano, e che il 
piano tedesco prevede che il duce ed i suoi intimi debbano finire nelle mani di 
Hitler.</p>
<p class="MsoNormal" style="text-align: justify">Risponde Mussolini: &quot;Allora 
tutto è in ordine&quot; e, stringendogli la mano, aggiunge: &quot;Vi ringrazio di tutto 
cuore&quot;.</p>
<p class="MsoNormal" style="text-align: justify">Skorzeny chiede se gli italiani 
dispongano di una macchina. C'è quella di Gueli. L'autista si presenta. &quot;Lei 
prenderà la roba del duce e la porterà alla Rocca delle Caminate&quot;, ordina il 
capitano delle SS. Un carabiniere raduna gli appunti e le poche lettere del 
prigioniero, &quot;la scarsa biancheria, i libri, il ritratto del figlio Bruno, che 
era stato accanto al suo letto nei giorni di Ponza e della Maddalena&quot;, come 
dichiara Antichi, ne fa un pacco e lo lega con uno spago. Intanto i feriti 
tedeschi dell'aliante vengono trasportati nell'albergo su materassi.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 14: 15 circa. 
Villetta del Gran Sasso e Campo Imperatore</i></b></p>
<p class="MsoNormal" style="text-align: justify">Il maggiore Mors, giunto alla 
stazione di base della funivia, viene a sapere via radio del felice esito 
dell'operazione, che comunica a Student; poi, con la funicolare, accompagnato da 
una ventina di uomini, sale all'albergo. Antichi lo descrive come un &quot;biondino 
basso, esile, l'opposto di Skorzeny&quot;. Alla stazione superiore d'arrivo lo 
aspetta Berlepsch: i due, con passo tranquillo, si avviano all'edificio dov'è 
Mussolini.</p>
<p class="MsoNormal" style="text-align: justify">La prima &quot;Cicogna&quot;, destinata a 
trasferire il duce, è riuscita ad atterrare vicino alla stazione dl base della 
funivia, ma nella manovra ha subito danni alla. coda e non può riprendere subito 
il volo. L'aeroporto dell'Aquila, inoltre, non è stato occupato per un difetto 
di collegamento radio, che ha impedito a Student di dare l'ordine necessario. In 
volo, è la &quot;Cicogna&quot; di Gerlach.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 14: 20 circa. Campo 
Imperatore</i></b></p>
<p class="MsoNormal" style="text-align: justify">La &quot;Cicogna&quot; di Gerlach deve 
atterrare sul piccolo pianoro sotto l'albergo. Carabinieri e paracadutisti, in 
fretta, adattano alla meglio la pista sgombrando gli ostacoli dal terreno. 
Finalmente Gerlach, con abilità e leggerezza, atterra sotto gli occhi del 
sopraggiunto maggiore Mors e dell'ammirato Skorzeny.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Ore 14: 30 circa. Campo 
Imperatore</i></b></p>
<p class="MsoNormal" style="text-align: justify">Il tenente Faiola ordina al 
maresciallo capo Oreste Daini di bruciare le carte riservate, che il primo 
conserva in camera. Il presidio italiano - al quale Skorzeny ha intimato una 
resa formale, con un minuto per la risposta - viene disarmato. Racconta Mors: 
&quot;la guardia Italiana consegna le armi con lentezza e indifferenza. Parecchi 
degli uomini che la compongono gettano allegramente i loro fucili nell'abisso. 
Hanno l'aria contenta e scherzano con i soldati tedeschi&quot;. Per festeggiare la 
riuscita dell'impresa Skorzeny chiede e fa distribuire vino per tutti soldati.</p>
<p class="MsoNormal" style="text-align: justify">Quando Mors sale al secondo 
piano trova un Mussolini ben diverso da quello che aveva visto nel l937: &quot;Oggi 
scorgevo un uomo malato, stanco, irriconoscibile, con le guance scavate e mal 
rasate, sconvolto dagli avvenimenti degli ultimi mesi, indeciso di fronte ai 
soldati tedeschi che l'acclamavano e dì cui sapeva solo che volevano liberarlo. 
Mi avvicino e mi presento a lui come il comandante responsabile delle truppe 
impegnate nell'azione; gli annuncio che lo condurremo immediatamente da Hitler, 
al Gran Quartier Generale. Mi tende la mano, mi ringrazia in tedesco con parole 
calme e gentili. Aggiunge: &quot;sapevo che il Führer non mi avrebbe abbandonato&quot;. 
Quando gli chiedo di uscire dall'albergo e di farsi fotografare, non sono 
affatto sorpreso della sua risposta: &quot;Fate di me ciò che volete&quot;. Mi sembra di 
capire bene che con questa liberazione non è la libertà che gli viene resa, e 
neppure la possibilità di decidere&quot;. Anche a Skorzeny il duce è apparso &quot;molto 
invecchiato. A prima vista, sembra colpito da una grave malattia&quot;.</p>
<p class="MsoNormal" style="text-align: justify">Il prigioniero racconta ai 
sopraggiunti i particolari del suo arresto. Il generale Soleti gli accenna la 
sua avventura della mattina e si dichiara &quot;felice di aver contribuito alla 
liberazione di Mussolini e di avere, forse, con la sua presenza, evitato un 
sanguinoso conflitto. Disse a Mussolini&quot; - è lo stesso duce che scrive - &quot;che 
non era consigliabile tornare immediatamente a Roma, dove c'era &quot;un'atmosfera di 
guerra civile&quot;; diede qualche notizia sulla fuga del Governo e del Re; venne 
ringraziato dal capitano Skorzeny e poiché il Soleti chiese che gli fosse 
riconsegnata la pistola, il suo desiderio fu accolto, così come l'altro di 
seguire Mussolini dovunque fosse andato&quot;.</p>
<p class="MsoNormal" style="text-align: justify">Il duce dichiara a Gueli e a 
Soleti di avere avuto una premonizione di quanto sarebbe accaduto, dal momento 
che aveva visto un apparecchio sorvolare Campo Imperatore.</p>
<p class="MsoNormal" style="text-align: justify">A richiesta di Skorzeny, 
Mussolini risponde che desidera che lo seguano Gueli, Soleti e Faiola; ma 
quest'ultimo, nonostante l'insistenza del duce, non accetta neppure di 
accompagnarlo alla Rocca delle Caminate. Anche Antichi rifiuta di partire al suo 
seguito. &quot;Va bene, caro Antichi, va bene. Mi ricorderò di te&quot;, ribatte in tono 
benevolo Mussolini.</p>
<p class="MsoNormal" style="text-align: justify">Poi scende, fra i tedeschi che 
lo sostengono. Non ha cappotto. Corre a prenderlo la cameriera Lisé (Lisetta) 
Moscardi. Quando glielo consegna, Mussolini &quot;nel ringraziarmi - racconta la 
donna - mi abbracciò fortemente, salutandomi con cordiali espressioni. Non seppi 
trattenere il pianto&quot;.</p>
<p class="MsoNormal" style="text-align: justify"><i>&nbsp;</i></p>
<p class="MsoNormal" style="text-align: justify"><b><i>
<img border="1" src="Liberazione%20di%20Mussolini_file/Mussolini%20liberato.jpg" align="right" width="200" height="256">Ore 
15. Campo Imperatore</i></b></p>
<p class="MsoNormal" style="text-align: justify">Il duce giunge alla porta 
dell'albergo. Indossa un ampio soprabito nero sopra un abito blu scuro troppo 
largo, ed ha un cappello calato sugli occhi. </p>
<p class="MsoNormal" style="text-align: justify">All'uscita saluta tedeschi e 
italiani; fa avvicinare questi ultimi, a loro volta prigionieri, ed a molti 
stringe la mano. Gli appaiono &quot;attoniti. Molti sinceramente commossi. Taluni 
anche con le lacrime agli occhi&quot;, come scrive. Testimonia Mors: &quot;Mentre avanza 
con un sorriso stanco, mi chiede di fargli un piacere. Sono lieto di fare 
qualcosa per lui. &quot;La prego&quot;, mi dice, &quot;metta in libertà le mie guardie. Sono 
state buone con me&quot;. Glielo prometto e lui mi ringrazia con aria assente&quot;. La 
Moscardi lo vede rivolgersi ai carabinieri e agli agenti di PS che, sul 
piazzale, gli sono intorno: &quot;Figlioli, Dio vi benedica. Mi ricorderò sempre di 
voi tutti&quot;, dice loro.</p>
<p class="MsoNormal" style="text-align: justify"><!--[if gte vml 1]><v:shape id="_x0000_s1028"
 type="#_x0000_t202" style='position:absolute;margin-left:339pt;margin-top:38.25pt;
 width:162pt;height:18pt;z-index:7' filled="f" stroked="f">
 <v:textbox>
<![if !mso]>
<table cellpadding="0" cellspacing="0" width="100%">
  <tr>
    <td><![endif]>
    <div>
      <p class="MsoNormal"><span style="font-size: 10.0pt">Nelle foto: il Duce 
      liberato.<o:p></o:p></span></div>
    <![if !mso]></td>
  </tr>
</table>
<![endif]></v:textbox>
</v:shape><![endif]--><![if !vml]><span style='mso-ignore:vglayout;position:
absolute;z-index:7;left:462px;top:5194px;width:220px;height:28px'><img
width=220 height=28 src="Liberazione%20di%20Mussolini_file/image002.gif"
alt="Casella di testo: Nelle foto: il Duce liberato.&#13;&#10;" v:shapes="_x0000_s1028"></span><![endif]>Sulla 
porta Bruno Von Kayser, corrispondente di guerra dell'Illustrierte Beobacher, 
riprende la scena con una macchina cinematografica. Scatta anche fotografie a 
Mussolini, che sorride di malavoglia.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify">
<img border="1" src="Liberazione%20di%20Mussolini_file/Mussolini%20libero.jpg" align="left" width="302" height="189">Intanto 
italiani e tedeschi seguitano a ripulire dalle pietre la pista dov'è atterrata 
la &quot;Cicogna&quot; che ora deve decollare. Quando Mussolini si avvicina all'aereo, ne 
scende il pilota, capitano Gerlach: gli si avvicina, si presenta. È 
giovanissimo. Il duce lo abbraccia. Parlano. È con loro Mors.</p>
<p class="MsoNormal" style="text-align: justify">Testimonia Gerlach: &quot;Quando il 
maggiore Mors mi presentò a Mussolini e gli disse che lo avrei portato in volo a 
Pratica di Mare, il duce non sembrò entusiasta dell'idea. Espresse, infatti, il 
desiderio di scendere a piedi all'Aquila. Gli dissi che era impossibile, perché 
all'Aquila si trovavano soldati badogliani. Acconsentì, allora, a salire 
sull'aereo. Fu a questo punto che venni avvicinato da un ufficiale delle SS, che 
seppi più tardi essere Otto Skorzeny. Mi pregò di prenderlo a bordo&quot;.</p>
<p class="MsoNormal" style="text-align: justify">
<img border="1" src="Liberazione%20di%20Mussolini_file/Muss%20liberato.jpg" align="right" width="303" height="188">La 
richiesta è respinta energicamente dal pilota, che la ritiene irrealizzabile: 
pensa che sia quasi impossibile che il piccolo ricognitore riesca a decollare 
con tre persone, di cui una della stazza del capitano delle SS. Quest'ultimo gli 
ribatte che si tratta di una consegna esplicita di Hitler. Testimonia Gerlach: 
&quot;ricordo quanto mi disse per convincermi: &quot;Caro camerata, tu ora ti stai 
prendendo una grande responsabilità. Non si sa mai che cosa può succedere. In 
casi come questi è meglio essere in due. Un ufficiale delle SS al tuo fianco può 
sempre essere utile&quot;. Mi lasciai convincere&quot;.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify">
<img border="1" src="Liberazione%20di%20Mussolini_file/Mussolini%20sale%20sull'aereo.jpg" align="left" width="220" height="268">Mussolini 
è issato sul Fieseler Storch quasi di peso. Sistemare poi Skorzeny è un 
problema. Narra Gerlach: &quot;Era grande e grosso: pesava più di cento chili. Per 
salire a bordo dovette incastrarsi dietro a Mussolini in una posizione molto 
scomoda&quot;.</p>
<p class="MsoNormal" style="text-align: justify">La pista di decollo è 
brevissima. I militari riescono ad allungarla, arretrandola dì qualche metro; 
verso la valle termina con un salto piuttosto profondo.</p>
<p class="MsoNormal" style="text-align: justify">Si avvia il motore dell'aereo. 
Acclamano i presenti, compresi gli agenti di polizia, che salutano romanamente 
al grido &quot;Du-ce! Du-ce! Du-ce!&quot; Gli uomini trattengono la &quot;Cicogna&quot; per la coda 
e per le ali, e il motore dell'aereo è avviato al massimo. Finalmente, a un 
segnale del pilota, quelli a terra mollano la presa e il velivolo parte rullando 
e saltando sulle piccole rocce emergenti dalla pista mentre Skorzeny, aggrappato 
ai tubi dell'intelaiatura, tenta di imprimere dall'interno alla &quot;Cicogna&quot; un 
certo slancio. Narra quest'ultimo: &quot;la ruota sinistra del carrello d'atterraggio 
urta ancora una volta violentemente contro il suolo; l'apparecchio si inclina 
leggermente sul davanti e ci troviamo al limite della spianata. Slittando verso 
sinistra, la &quot;Cicogna&quot; precipita nel vuoto&quot;.</p>
<p class="MsoNormal" style="text-align: justify">È una partenza disperata. 
&quot;Praticamente&quot;, dichiara Gerlach, &quot;finimmo nel precipizio, ma alla fine riuscii 
a prendere quota&quot;. E il maggiore Mors: fu &quot;un capolavoro unico. Nonostante la 
nostra esperienza di aviatori, siamo stati col fiato sospeso nel vedere il 
velivolo vacillare all'estremità della pista e sparire di colpo nell'abisso&quot;. La 
ruota sinistra del piccolo ricognitore si è danneggiata urtando contro un sasso, 
ed è fuori uso. Mussolini sembra estraneo a quanto accade: è moralmente molto 
abbattuto. Poco dopo si rivolge a Gerlach: &quot;Anch'io sono pilota. In Russia&quot; gli 
dice &quot;ho guidato l'aereo del Führer&quot;. Parla un tedesco sommario e l'altro stenta 
a capirlo.</p>
<p class="MsoNormal" style="text-align: justify">Racconta Skorzeny: &quot;Volando 
appena a trenta metri dal suolo, la &quot;Cicogna&quot; fila rapidamente e raggiunge il 
limite oltre il quale ha inizio la depressione di Avezzano. Questa volta siamo 
proprio in salvo. Certamente siamo tutti e tre alquanto pallidi&quot;.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Verso le ore 15: 30. 
Campo Imperatore</i></b></p>
<p class="MsoNormal" style="text-align: justify">Il Maggiore Mors comunica al 
Gran Quartier Generale di Hitler: &quot;Ordine eseguito. Duce arriva in aereo&quot;.</p>
<p class="MsoNormal" style="text-align: justify">Berlepsch riferisce a Mors, in 
un preciso rapporto, sull'andamento dell'operazione, non nascondendo il modo 
autoritario e arrogante assunto dal capitano delle SS nel corso dell'azione.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><b><i>Poco dopo le ore 17. 
Pratica di Mare</i></b></p>
<p class="MsoNormal" style="text-align: justify">La &quot;Cicogna&quot; giunge nel cielo 
dell'aeroporto con enorme ritardo, tanto che a terra si sono rassegnati all'idea 
dell'insuccesso dell'operazione. È probabile che ritengano perduto il piccolo 
aereo.</p>
<p class="MsoNormal" style="text-align: justify">Nel prendere terra, Gerlach 
grida: &quot;Attenzione, tenetevi bene stretti: la discesa avverrà in due tempi&quot;. 
Testimonia Skorzeni: &quot;Avevo dimenticato che il carrello d'atterraggio 
dell'apparecchio era rimasto danneggiato. La &quot;Cicogna&quot; prende lentamente 
contatto col suolo, saltellando, appoggiandosi alternativamente sulla ruota 
sinistra e sullo sperone di coda; percorre un breve tratto sulla pista e poi si 
ferma. La manovra è riuscita perfettamente; abbiamo avuto veramente fortuna dal 
principio alla fine di questo volo avventuroso. Veniamo accolti con 
manifestazioni di giubilo dall'aiutante di campo del generale Student&quot;.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify"><i>&nbsp;</i></p>
<p class="MsoNormal" style="text-align: justify"><b><i>Sera del 12 settembre 
1943</i></b></p>
<p class="MsoNormal" style="text-align: justify">Comunicato stampa dell'agenzia 
Stefani. &quot;Dal Quartier Generale del Führer, dodici Reparti di paracadutisti e di 
truppe di sicurezza germanici, unitamente a uomini delle SS, hanno oggi condotto 
a termine un’operazione per liberare il Duce, che era tenuto prigioniero dalla 
cricca di traditori. L'impresa è riuscita. Il Duce si trova in libertà. In tal 
modo è stata sventata la sua progettata consegna agli anglo-americani da parte 
del Governo Badoglio&quot;.</p>

<p class="MsoNormal" style="text-align: center">&nbsp;</p>

<p class="MsoNormal" style="text-align: center">
<a href="fascismo%20la%20repubblica%20sociale%20(1943-1945)%20frontpage.htm">
<img border="0" src="image007.gif" width="76" height="46"></a></p>

</body>

</html>