<html>

<head>
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>Monaco</title>
<style>
<!--
 p.MsoNormal
	{mso-style-parent:"";
	margin-bottom:.0001pt;
	font-size:12.0pt;
	font-family:"Times New Roman";
	margin-left:0cm; margin-right:0cm; margin-top:0cm}
-->
</style>
</head>

<body bgcolor="#FFCCFF">

<p class="MsoNormal" align="center">
<span style="font-size: 16pt; color: #0000FF; background-color: #FFFF00; background-position: 0% 0%">
<b>
<marquee bgcolor="#FFFF99" width="580" height="29">Monaco: Discorso radiofonico di Mussolini e annuncio della Rsi</marquee></b></span></p>
<p class="MsoNormal"><b><span style="font-size: 16.0pt">&nbsp;</span></b></p>
<p class="MsoNormal"><b><span style="font-size: 16.0pt">&nbsp;</span></b></p>
<p class="MsoNormal" align="right" style="text-align: right"><blink><i>
<marquee behavior="slide" direction="right">Monaco, 18 settembre 1943</marquee></i></blink></p>
<p class="MsoNormal" style="text-align: justify">Camicie Nere, Italiani e 
Italiane! </p>
<p class="MsoNormal" style="text-align: justify">Dopo un lungo silenzio, ecco 
che nuovamente vi giunge la mia voce e sono sicuro che la riconoscerete: è la 
voce che vi ha chiamato a raccolta nei momenti difficili e che ha celebrato con 
voi le giornate trionfali della Patria. </p>
<p class="MsoNormal" style="text-align: justify">Ho tardato qualche giorno prima 
di indirizzarmi a voi perché, dopo un periodo di isolamento morale, era 
necessario che riprendessi contatto col mondo. </p>
<p class="MsoNormal" style="text-align: justify">La radio non ammette lunghi 
discorsi. Senza ricordare per ora i precedenti, vengo al pomeriggio del 25 
luglio, nel quale accadde quella che, nella mia già abbastanza avventurosa vita, 
è la più incredibile delle avventure. </p>
<p class="MsoNormal" style="text-align: justify">II colloquio che io ebbi col Re 
a Villa Savoia durò venti minuti e forse meno. Trovai un uomo col quale ogni 
ragionamento era impossibile, poiché egli aveva già preso le sue decisioni. Lo 
scoppio della crisi era imminente. </p>
<p class="MsoNormal" style="text-align: justify">E' già accaduto, in pace e in 
guerra, che un ministro sia dimissionario, un comandante silurato, ma è un fatto 
unico nella storia che un uomo il quale, come colui che vi parla, aveva per 
ventuno anni servito il Re con assoluta, dico assoluta, lealtà, sia fatto 
arrestare sulla soglia della casa privata del Re, costretto a salire su una 
autoambulanza della Croce Rossa, col pretesto di sottrarlo ad un complotto, e 
condotto ad una velocità pazza, prima in una, poi in altra caserma dei 
carabinieri. </p>
<p class="MsoNormal" style="text-align: justify">Ebbi subito l'impressione che 
la protezione non era in realtà che un fermo. Tale impressione crebbe, quando da 
Roma fui condotto a Ponza e successivamente mi convinsi, attraverso le 
peregrinazioni da Ponza alla Maddalena e dalla Maddalena al Gran Sasso, che il 
piano progettato contemplava la consegna della mia persona al nemico. </p>
<p class="MsoNormal" style="text-align: justify">Avevo però la netta sensazione, 
pur essendo completamente isolato dal mondo, che il Fuhrer si preoccupava della 
mia sorte. Göring mi mandò un telegramma più che cameratesco, fraterno. Più 
tardi il Fuhrer mi fece pervenire una edizione veramente monumentale dell'opera 
di Nietzsche. </p>
<p class="MsoNormal" style="text-align: justify">La parola &quot;fedeltà&quot; ha un 
significato profondo, inconfondibile, vorrei dire eterno, nell'anima tedesca, è 
la parola che nel collettivo e nell'individuale riassume il mondo spirituale 
germanico. </p>
<p class="MsoNormal" style="text-align: justify">Ero convinto che ne avrei avuto 
la prova. Conosciute le condizioni dell'armistizio, non ebbi più un minuto di 
dubbio circa quanto si nascondeva nel testo dell'articolo 12. Del resto, un alto 
funzionario mi aveva detto: &quot;Voi siete un ostaggio&quot;. </p>
<p class="MsoNormal" style="text-align: justify">Nella notte dall'11 al 12 
settembre feci sapere che i nemici non mi avrebbero avuto vivo nelle loro mani. 
C'era nell'aria limpida attorno all'imponente cima del monte, una specie di 
aspettazione. Erano le 14 quando vidi atterrare il primo aliante, poi 
successivamente altri: quindi, squadre di uomini avanzarono verso il rifugio 
decisi a spezzare qualsiasi resistenza. </p>
<p class="MsoNormal" style="text-align: justify">Le guardie che mi vegliavano lo 
capirono e non un colpo partì. Tutto è durato 5 minuti: l'impresa rivelatrice 
dell'organizzazione e dello spirito di iniziativa e della decisione tedesca 
rimarrà memorabile nella storia della guerra. Col tempo diverrà leggendaria. </p>
<p class="MsoNormal" style="text-align: justify">Qui finisce il capitolo che 
potrebbe essere chiamato il mio dramma personale, ma esso è un ben trascurabile 
episodio di fronte alla spaventosa tragedia in cui i1 governo democratico 
liberale e costituzionale del 25 luglio ha gettato l'intera nazione. Non credevo 
in un primo tempo che il governo del 25 luglio avesse programmi cosi 
catastrofici nei confronti del partito, del regime, della nazione stessa. Ma 
dopo pochi giorni le prime misure indicavano che era in atto l'applicazione di 
un programma tendente a distruggere l'opera compiuta dal regime durante venti 
anni ed a cancellare vent'anni di storia gloriosa che aveva dato all'Italia un 
impero ed un posto che non aveva mai avuto nel mondo. </p>
<p class="MsoNormal" style="text-align: justify">Oggi, davanti alle rovine, 
davanti alla guerra che continua&nbsp; noi spettatori sul nostro territorio&nbsp; taluno 
vorrebbe sottilizzare per cercare formule di compromesso e attenuanti per quanto 
riguarda le responsabilità e quindi continuare nell'equivoco. </p>
<p class="MsoNormal" style="text-align: justify">Mentre rivendichiamo in pieno 
la nostra responsabilità, vogliamo precisare quelle degli altri a cominciare dal 
Capo dello Stato, essendosi scoperto che, non avendo abdicato, come la 
maggioranza degli italiani si attendeva, può e deve essere chiamato direttamente 
in causa. </p>
<p class="MsoNormal" style="text-align: justify">E' la stessa dinastia che, 
durante tutto il periodo della guerra, pur avendola il Re dichiarata, è stata 
l'agente principale del disfattismo e della propaganda antitedesca. II suo 
disinteresse all'andamento della guerra, le prudenti e non sempre prudenti 
riserve mentali, si prestarono a tutte le speculazioni del nemico mentre 
l'erede, che pure aveva voluto assumere il comando delle armate de) sud, non è 
mai comparso sui campi di battaglia. </p>
<p class="MsoNormal" style="text-align: justify">Sono ora più che mai convinto 
che casa Savoia ha voluto, preparato, organizzato anche nei minimi dettagli il 
colpo di stato, complice ed esecutore Badoglio, complici taluni generali imbelli 
ed imboscati e taluni vigliacchi elementi del fascismo. Non può esistere alcun 
dubbio che il Re ha autorizzato, subito dopo la mia cattura, le trattative 
dell'armistizio, trattative che forse erano già incominciate tra le due dinastie 
di Roma e di Londra. </p>
<p class="MsoNormal" style="text-align: justify">E' stato il Re che ha 
consigliato i suoi complici di ingannare nel modo più miserabile la Germania, 
smentendo anche dopo la firma che trattative fossero in corso.</p>
<p class="MsoNormal" style="text-align: justify">E' il complesso dinastico che 
ha premeditato ed eseguito le demolizioni del regime che pur vent'anni fa 
l'aveva salvato e creato il potente diversivo interno a base del ritorno dello 
Statuto del 1848 e della libertà protetta dallo stato d'assedio. &nbsp; Quanto alle 
condizioni dell'armistizio, che dovevano essere generose, sono tra le più dure 
che la storia ricordi. II Re non ha fatto obbiezioni di sorta nemmeno, ben 
inteso, per quanto riguardava la premeditata consegna della mia persona al 
nemico. E' il Re che ha, con il suo gesto, dettato dalla preoccupazione per 
l'avvenire della sua Corona, creata per l'Italia una situazione di caos, di 
vergogna interna, che si riassume nei seguenti termini: in tutti i continenti, 
dalla estrema Asia all'America, si sa che cosa significhi tener fede ai patti da 
parte di casa Savoia. </p>
<p class="MsoNormal" style="text-align: justify">Gli stessi nemici, ora che 
abbiamo accettata la vergognosa capitolazione, non ci nascondono il loro 
disprezzo, né potrebbe accadere diversamente. L'Inghilterra, ad esempio, che 
nessuno pensava di attaccare&nbsp; e specialmente il Fuhrer non pensava di farlo&nbsp; è 
scesa in campo, secondo le affermazioni di Churchill, per la parola data alla 
Polonia. </p>
<p class="MsoNormal" style="text-align: justify">D'ora innanzi può accadere che 
anche nei rapporti privati ogni italiano sia sospettato. Se tutto ciò portasse 
conseguenze solo per il gruppo dei responsabili, il male non sarebbe grave; ma 
non bisogna farsi illusioni: tutto ciò viene scontato dal popolo italiano, dal 
primo all'ultimo dei suoi cittadini. </p>
<p class="MsoNormal" style="text-align: justify">Dopo l'onore compromesso, 
abbiamo perduto, oltre i territori metropolitani occupati e saccheggiati dal 
nemico, anche, e forse per sempre, tutte le nostre posizioni adriatiche, 
ioniche, egee e francesi che avevamo conquistato non senza sacrifici di sangue.
</p>
<p class="MsoNormal" style="text-align: justify">II regio Esercito si è quasi 
dovunque rapidamente sbandato. E niente è più umiliante che essere disarmato da 
un alleato tradito tra lo scherno delle popolazioni. </p>
<p class="MsoNormal" style="text-align: justify">Questa umiliazione deve essere 
stata soprattutto sanguinosa per quegli ufficiali e soldati che si erano battuti 
da valorosi accanto ai loro camerati tedeschi su tanti campi di battaglia. Negli 
stessi cimiteri di Africa e di Russia, dove soldati italiani e tedeschi riposano 
insieme, dopo l'ultimo combattimento, deve essere stato sentito il peso di 
questa ignominia. </p>
<p class="MsoNormal" style="text-align: justify">La regia Marina, costruita 
tutta durante il ventennio fascista, si è consegnata al nemico, in quella Malta 
che costituiva e più ancora costituirà la minaccia permanente contro l'Italia e 
il caposaldo dell'imperialismo inglese nel Mediterraneo. </p>
<p class="MsoNormal" style="text-align: justify">Solo l'aviazione ha potuto 
salvare buona parte del suo materiale, ma anch'essa è praticamente 
disorganizzata. Queste sono le responsabilità indiscutibili, documentate 
irrefutabilmente anche nel discorso del Fuhrer, il quale ha narrato, ora per 
ora, l'inganno teso alla Germania, inganno rafforzato dai micidiali 
bombardamenti che gli anglo-americani, d'accordo col governo di Badoglio, hanno 
continuato, malgrado la firma dell'armistizio, contro grandi e piccole città 
dell'Italia centrale. </p>
<p class="MsoNormal" style="text-align: justify">Date queste condizioni, non è 
il regime che ha tradito la monarchia, ma è la monarchia che ha tradito il 
regime, tanto che oggi è decaduta nelle coscienze del popolo ed è semplicemente 
assurdo supporre che ciò possa compromettere minimamente la compagine unitaria 
del popolo italiano. Quando una monarchia manca a quelli che sono i suoi 
compiti, essa perde ogni ragione di vita. Quanto alle tradizioni, ve ne sono più 
repubblicane che monarchiche: più che dai monarchici, l'unità e l'indipendenza 
d'Italia fu voluta, contro tutte le monarchie più o meno straniere, dalla 
corrente repubblicana che ebbe il suo puro e grande apostolo in Giuseppe 
Mazzini. </p>
<p class="MsoNormal" style="text-align: justify">Lo Stato che noi vogliamo 
instaurare sarà nazionale e sociale nel senso più lato della parola: sarà cioè 
fascista nel senso delle nostre origini. Nell'attesa che il movimento si 
sviluppi fino a diventare irresistibile, i nostri postulati sono i seguenti: </p>
<p class="MsoNormal" style="text-align: justify">1) riprendere le armi a fianco 
della Germania, del Giappone e degli altri alleati: soltanto il sangue può 
cancellare una pagina cosi obbrobriosa nella storia della Patria; </p>
<p class="MsoNormal" style="text-align: justify">2) preparare, senza indugio, la 
riorganizzazione delle nostre Forze Armate attorno alle formazioni della 
Milizia; solo chi è animato da una fede e combatte per una idea non misura 
l'entità del sacrificio; </p>
<p class="MsoNormal" style="text-align: justify">3) eliminare i traditori e in 
particolar modo quelli che fino alle 21,30 del 25 luglio militavano, talora da 
parecchi anni, nelle file del partito e sono passati nelle file del nemico; </p>
<p class="MsoNormal" style="text-align: justify">4) annientare le plutocrazie 
parassitarie e fare del lavoro, finalmente, il soggetto dell'economia e la base 
infrangibile dello Stato. </p>
<p class="MsoNormal" style="text-align: justify">Camicie Nere fedeli di tutta 
Italia! </p>
<p class="MsoNormal" style="text-align: justify">lo vi chiamo nuovamente al 
lavoro e alle armi. L’esultanza del nemico per la capitolazione dell'Italia non 
significa che esso abbia già la vittoria nel pugno, poiché i due grandi imperi 
Germania e Giappone non capitoleranno mai. </p>
<p class="MsoNormal" style="text-align: justify">Voi, squadristi, ricostituite i 
vostri battaglioni che hanno compiuto eroiche gesta. </p>
<p class="MsoNormal" style="text-align: justify">Voi, giovani fascisti, 
inquadratevi nelle divisioni che debbono rinnovare, sul suolo della Patria, la 
gloriosa impresa di Bir el Cobi. </p>
<p class="MsoNormal" style="text-align: justify">Voi, aviatori, tornate accanto 
ai vostri camerati tedeschi ai vostri posti di pilotaggio, per rendere vana e 
dura l'azione nemica sulle nostre città. </p>
<p class="MsoNormal" style="text-align: justify">Voi, donne fasciste, riprendete 
la vostra opera di assistenza morale e materiale, cosi necessaria al popolo. 
Contadini, operai e piccoli impiegati, lo Stato che &nbsp; uscirà dall'immane 
travaglio sarà il vostro e come tale lo difenderete contro chiunque sogni 
ritorni impossibili. La nostra volontà, il nostro coraggio e la vostra fede 
ridaranno all'Italia il suo volto, il suo avvenire, le sue possibilità di vita e 
il suo posto nel mondo. Più che una speranza, questa deve essere, per voi tutti, 
una suprema certezza. </p>
<p class="MsoNormal" style="text-align: justify">Viva l'Italia! Viva il Partito 
Fascista Repubblicano! </p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: center"><b>
<span style="font-size: 16.0pt">
<a href="fascismo%20la%20repubblica%20sociale%20(1943-1945)%20frontpage.htm">
<img border="0" src="23%20settembre%201943%20Nascita%20Rsi_file/image007.gif" width="76" height="46"></a></span></b></p>

</body>

</html>