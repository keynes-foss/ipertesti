<html>

<head>
<meta http-equiv="Content-Language" content="it">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>Nascita del fascismo</title>
<meta name="Microsoft Theme" content="topo 011">
</head>

<body background="toptxtr.jpg" bgcolor="#FFFFFF" text="#000000" link="#990000" vlink="#006666" alink="#CC9966">

<!--mstheme--><font face="Trebuchet MS, Arial, Helvetica">

<p align="center"><strong><font size="6" color="#000080">
<marquee>Nascita del fascismo</marquee></font></strong></p>
        <p align="center"><img src="mussogiov.jpg" alt="mussogiov.jpg (3560 byte)" WIDTH="157" HEIGHT="174"></p>
        <p align="center"><em><small><strong>Mussolini giovane</strong></small></em></p>
        <p align="justify">
        <font color="#000080" face="Times New Roman" size="2">Lo scoppio della
        prima guerra mondiale provocò un radicale cambiamento di posizioni politiche in Benito
        Mussolini, fino ad allora dirigente socialista e, dal 1912, addirittura direttore de
        l'Avanti!. Dopo un'iniziale adesione alla linea di neutralismo del partito, Mussolini
        divenne interventista e allora il 20 ottobre del 1914 si dimise dalla direzione del
        giornale. In novembre realizzò un suo quotidiano, &quot;Il popolo d'Italia&quot;,
        ultranazionalista, radicalmente schierato su posizioni interventiste a fianco dell'Intesa.
        Espulso immediatamente dal Psi, qualche anno dopo, nel '18, ruppe anche gli ultimi legami
        ideologici con l'originaria matrice socialista, in nome di un superamento dei tradizionali
        antagonismi di classe. Finita la guerra, fondò i fasci di combattimento a Milano, il 23
        marzo del 1919. Il movimento non ebbe inizialmente successo. Tuttavia, man mano che la
        situazione italiana si andava deteriorando e il fascismo si caratterizzava come forza
        organizzata in funzione antisocialista e antisindacale, ottenne crescenti adesioni e
        favori da agrari e industriali e quindi dai ceti medi.&nbsp; Divenuto deputato al
        Parlamento con le elezioni del 1921, Mussolini si avvicinò maggiormente alla monarchia
        (mentre il suo programma originario era di fedeltà agli ideali repubblicani) con il
        discorso di Udine (20 settembre 1922). Un mese dopo, organizzò la marcia su Roma, che
        doveva portarlo alla carica di presidente del Consiglio (31 ottobre 1922).</font></p>
        <p align="justify">&nbsp;</p>
        <p align="left"><b>
        <font face="Times New Roman" size="2" color="#FF0000">Il manifesto
        dei fasci di combattimento (1919) - Programma di San Sepolcro</font></p>
        <p align="justify"></b>
        <font color="#000080" face="Times New Roman" size="2">Italiani!
        Ecco il programma di un movimento genuinamente italiano. Rivoluzionario perché
        antidogmatico; fortemente innovatore perché antipregiudizievole.</font><font color="#000000" face="Times New Roman" size="2"><br>
        <i><br>
        <b>Per il problema politico:</b></i><b> </b> <br>
        </font><font color="#000080" face="Times New Roman" size="2">Noi vogliamo:<br>
        a) Suffragio universale a scrutinio di lista regionale, con rappresentanza proporzionale,
        voto ed eleggibilità per le donne.<br>
        b) II minimo di età per gli elettori abbassato ai I 8 anni; quello per i deputati
        abbassato ai 25 anni.<br>
        c) L'abolizione del Senato.<br>
        d) La convocazione di una Assemblea Nazionale per la durata di tre anni, il cui primo
        compito sia quello di stabilire la forma di costituzione dello Stato.<br>
        e) La formazione di Consigli Nazionali tecnici del lavoro, dell'industria, dei trasporti,
        dell'igiene sociale, delle comunicazioni, ecc. eletti dalle collettività professionali o
        di mestiere, con poteri legislativi, e diritto di eleggere un Commissario Generale con
        poteri di Ministro.
        </font><font color="#000000" face="Times New Roman" size="2"> <br>
        <i><br>
        <b>Per il problema sociale:</b></i><br>
        </font><font color="#000080" face="Times New Roman" size="2">Noi vogliamo:<br>
        a) La sollecita promulgazione di una legge dello Stato che sancisca per tutti i lavori la
        giornata legale di otto ore di lavoro.<br>
        b) I minimi di paga.<br>
        c) La partecipazione dei rappresentanti dei lavoratori al funzionamento tecnico
        dell'industria.<br>
        d) L'affidamento alle stesse organizzazioni proletarie (che ne siano degne moralmente e
        tecnicamente) della gestione di industrie o servizi pubblici.<br>
        e) La rapida e completa sistemazione dei ferrovieri e di tutte le industrie dei trasporti.<br>
        f) Una necessaria modificazione del progetto di legge di assicurazione sulla invalidità e
        sulla vecchiaia abbassando il limite di età, proposto attualmente a 65 anni, a 55 anni.<br>
        </font><font color="#000000" face="Times New Roman" size="2">
        <br>
        <b>
        <i>Per il problema militare: <br>
        </i></b>
        </font><font color="#000080" face="Times New Roman" size="2">Noi vogliamo:<br>
        a) L'istituzione di una milizia nazionale con brevi servizi di istruzione e compito
        esclusivamente difensivo.<br>
        b) La nazionalizzazione di tutte le fabbriche di armi e di esplosivi.<br>
        c) Una politica estera nazionale intesa a valorizzare, nelle competizioni pacifiche della
        civiltà, la Nazione italiana nel mondo.<br>
        </font><font color="#000000" face="Times New Roman" size="2">
        <br>
        <i><b>Per il problema finanziario: </b> <br>
        </i>
        </font><font color="#000080" face="Times New Roman" size="2">Noi vogliamo:<br>
        a) Una forte imposta straordinaria sul capitale a carattere progressivo, che abbia la
        forma di vera <i>espropriazione parziale </i>di tutte le ricchezze.<br>
        b) II sequestro di tutti i beni delle congregazioni religiose e l'abolizione di tutte le
        mense Vescovili che costituiscono una enorme passività per la Nazione e un privilegio di
        pochi.<br>
        c) La revisione di tutti i contratti di forniture di guerra ed il sequestro dell' 85% dei
        profitti di guerra.</font><font color="#000000" face="Times New Roman" size="2"><br>
        <br>
        </font><font face="Times New Roman" size="2">(</font><font color="#000000" face="Times New Roman" size="2"><b><i>«II popolo d'Italia», 6 giugno 1919</i></b></font><font face="Times New Roman" size="3"><big><font size="2" color="#000000">)</font></big></p>
        </font>
<p align="center"><b>
<span style="font-size: 16.0pt">
        <a href="fascismo%20la%20repubblica%20sociale%20(1943-1945)%20frontpage.htm">
<img border="0" src="image007.jpg" width="76" height="46"></a></span></b></p>

<!--mstheme--></font>

</body>

</html>