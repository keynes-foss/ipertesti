<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3c.org/TR/1999/REC-html401-19991224/loose.dtd">
<HTML lang=en xml:lang="en" xmlns="http://www.w3.org/1999/xhtml">
<HEAD><TITLE>main</TITLE>

<link rel="stylesheet" type="text/css" href="style.css" />

</HEAD>
<BODY>
<H2>Le motivazioni di una scelta</H2>Perch&eacute;, nonostante i numerosissimi temi 
affrontati quest'anno in tutte le discipline, andare a ricercare lo spunto per 
la propria "tesina" in un romanzo, per di pi&ugrave; di un autore straniero di cui non 
si &egrave; studiata la letteratura?<BR>La risposta parte da lontano, da quando, 
ricevuto in regalo "La Montagna Incantata", testo a me fino ad allora 
sconosciuto, cos&igrave; come assolutamente ignoto mi era il suo autore, mi sono 
addentrata, con fatica, a volte anche con qualche venatura di noia, in un'opera 
magna del Novecento europeo.<BR>Mi si sono dispiegati davanti agli occhi 
concetti immensi, spesso non del tutto comprensibili che, nell'arco di pi&ugrave; di 
mille pagine, toccavano ogni argomento, dall'astronomia, alla storia, alla 
psicologia, alla matematica, alla regina incontrastata delle conversazioni del 
giovane protagonista con le sue due "guide" al sanatorio, la filosofia.<BR>Pur 
avendo concluso con soddisfazione la lettura di quello che ormai consideravo la 
mia personale <I>Bildung</I>, continuavo ad avvertire la fastidiosa sensazione 
di essermi fermata in superficie, di aver limitato la mia comprensione al 
canovaccio della storia senza penetrarne il senso: in poche parole, non avevo 
<I>capito </I>quello che Mann voleva trasmettere. <BR>Sono trascorsi circa due 
anni prima che a scuola affrontassimo l'aprirsi del secolo scorso, con tutte le 
sue difficolt&agrave; e i suoi problemi in germe; molti particolari della mia lettura 
erano oramai dimenticati ed &egrave; proprio per questo che, nel momento in cui &egrave; stata 
ora di scegliere il mio percorso per l'esame, non ho avuto dubbi: il mio 
pilastro portante sarebbe stato "La Montagna Incantata" . Rileggere il romanzo &egrave; 
stato aprirsi una finestra, finalmente consapevole, su di un'epoca in cui, a ben 
vedere, buona parte della storia del secolo scorso era gi&agrave; scritta. Ho voluto 
rappresentarne gli aspetti per me salienti, cercando di tenere sempre a mente 
una delle pi&ugrave; importanti lezioni di metodo apprese da Mann: mantenere sempre uno 
sguardo attento e profondamente critico sulla realt&agrave;.<BR><BR><BR>Spero di essere 
riuscita nel mio intento.<BR><BR>
<DIV style="TEXT-ALIGN: right"><I>Veronica Lenzi</I></DIV>

<h1>La vicenda del romanzo</h1>

Il giovane anseatico Hans Castorp, avviato a un tranquillo e sicuro futuro da ingegnere
 navale, si reca al sanatorio Berghof di Davos per fare una visita di
  tre settimane al cugino Joachim Ziemssen, la cui carriera militare &egrave; stata interrotta dall'irrompere di una grave forma di tubercolosi. L'attrazione che Castorp prova verso un'affascinante paziente del sanatorio, la russa Clawdia Chauchat, coincide con la constatazione, poco prima della partenza, dell'esistenza di una forma febbrile che il primario Dottor Behrens diagnostica come un possibile focolaio di tubercolosi. L'amore per la Chauchat e il fascino della vita scandita da ritmi sempre uguali del sanatorio, ove il tempo acquista un nuovo significato e lascia spazio alla meditazione e alla conoscenza dei fenomeni vita e morte, tratterranno Castorp a Berghof per sette anni. Il processo di evoluzione del giovane, messo in moto dall'amore per la russa, la cui vicenda culmina in un'unica notte trascorsa insieme al termine della prima parte del romanzo, &egrave; accompagnata, soprattutto nella seconda parte, dall'intervento pedagogico di due illustri mentori. Essi sono l'illuminista massone liberalborghese Settembrini (ammiratore del Carducci e del progresso umano) e l'ebreo-gesuita Naphta, comunista e mistico, irrazionalista e reazionario, nel quale affiorano gi&agrave; le oscure tendenze del fascismo. Nessuno dei due riuscir&agrave; tuttavia a far prevalere il proprio influsso sull'allievo prediletto. Passato attraverso l'esperienza della morte nelle sue molteplici forme e verificato come essa sia sempre esperienza umana e principio di vita (si allude in particolare agli episodi della sfida di Castorp alla montagna durante una tormenta, alla morte di Joachim, all'incontro con il nuovo amante della Chauchat, l'olandese Mynheer Peeperkorn, alla scoperta della musica), Castorp abbandoner&agrave; infine la montagna magica: la guerra decider&agrave; per lui dissolvendo con la sua violenza lo strano mondo di Berghof.
<br /><br />

</BODY></HTML>
