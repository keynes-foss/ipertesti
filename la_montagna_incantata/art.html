<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="en" lang="en">
<head> <link rel="stylesheet" type="text/css" href="style.css" />
</head>
<body>

<h2>La capitale delle arti applicate</h2>
<h1>_Monaco di Baviera_</h1>


<i>Mura su cui gli spiriti non osano avventurarsi<br />
Terra ancora incontaminata dal duplice veleno: <br />
Oh, citt&agrave; del popolo e della giovent&ugrave;! <br />
Solo ove svettano le guglie di Nostra Signora <br />
ci sentiamo a casa.<br />
Stefan George<br /></i>
<table><tr><td>
 <h3>La Germania meridionale e il profumo dell'arte, "Jugendstil" e stile di vita.
</h3>
 
"Citt&agrave; della giovent&ugrave;": questa &egrave; la perfetta formula ideata intorno al 1900 dal poeta Stefan George per definire Monaco. Qui, artisti e letterati - trentenni o anche pi&ugrave; giovani - diedero vita a tutto quanto di brillante, frivolo, originale ed eccitante offrivano i tempi. George aveva ragione anche quando definiva Monaco "citt&agrave; del popolo", poich&eacute; di tutti gli innovativi movimenti artistici sorti intorno alla fine del XIX secolo, quello di Monaco - quantomeno in senso generale - fu il pi&ugrave; popolareggiante. Ci&ograve; dipese senza dubbio anche dal clima fondamentalmente sereno che regnava in citt&agrave;, dalla consuetudine con le arti e da una certa tolleranza nei confronti delle turbolenze giovanili. Quando l'atmosfera si surriscaldava, era dovuto pi&ugrave; al temperamento bavarese che non a divergenti concezioni del mondo. Per quanto fosse pervasa da un generale spirito di rinnovamento, la capitale bavarese non smise mai, per&ograve;, di affermare i valori della tradizione accanto a quelli pi&ugrave; moderni, stupefa-centi e nuovi. Monaco fu risparmiata dagli eccessi dello sfarzo storicista guglielmino e pot&egrave;, quindi, muovere senza traumi dal pulito e raffinato classicismo di Leo von Klenze (1784-1864) e Friedrich von G&agrave;rtner (1792-1847). Certo i tempi, con la loro febbrile industrializzazione, la-sciarono il segno anche a Monaco, ma lo sviluppo fu cauto ed equilibrato, e la profonda coscienza del proprio valore evit&ograve; qualsiasi forzatura, summa summarum degli aspetti positivi, che per&ograve; rischia sempre di scivolare in un certo autocompiacimento, trasformandosi cos&igrave; in una sorta di boomerang. L'atmosfera artistica che per un certo periodo vi si respir&ograve;, soprattutto nel campo delle arti applicate, favor&igrave; la creazione di opere brillanti, piene di vigore e di umorismo, ma fin&igrave; per essere soppiantata, nel giro di qualche anno, da un nuovo Biedermeier: una questione di mentalit&agrave;. I "maestri" dello Jugendstil monacense - Peter Behrens, Otto Eckmann, August Endell e Bernhard Pankok - avrebbero lasciato la citt&agrave;, perch&eacute; mancava, nella grande borghesia delle banche e dell'industria, una committenza privata sensibile e orientata all'a-vanguardia; lo splendore artistico dell'epoca dei Witteisbach era ormai un ricordo. Per poter realizzare il sogno dell'opera d'arte totale e di un industrial design intriso di valore artistico, essi avevano bisogno di "manager artistici" come quelli di Berlino o di "potentati" illuminati quale era il granduca dell'Assia Ernst Ludwig. Il porta-voce del nuovo stile, Hermann Obrist, lament&ograve; "il particolare sapore dell'agio sudtedesco" e una "latente apatia": "Monaco &egrave; tempestata di pietre preziose, di cui si prende tanto poca cura quanto lo gneiss dei suoi granati. Qualcosa di cos&igrave; lontano dal suo tempo come la nuova arte strutturale e decorativa (da non confondersi con le moderne arti applicate), la nuova comprensione psicologica dell'arte, le nuove tendenze seguite nell'insegnamento dell'arte - insomma, tutta questa appassionata seriet&agrave; non poteva svilupparsi liberamente sul terreno dell'ozio tipico del Sud della Germania", rincar&ograve; Hans Rosenhagen nel 1902, nel suo storico articolo, su un tema ancor oggi di estrema attualit&agrave;, intitola-to M&ugrave;nchens Niedergang als Kunststadt (II de-clino di Monaco in quanto citt&agrave; d'arte). L'idea stessa del declino di Monaco come citt&agrave; d'arte indica che, in precedenza, doveva essersi invece registrato un "boom" artistico. La versione monacense dello Jugendstil intorno al 1900 era caratterizzata non solo da un tratto nazionale e individuale di elevata qualit&agrave;, bens&igrave; anche da un formato moderno e internazionale. E proprio Obrist aveva efficacemente gettato il "seme" da cui, come un fulmine a ciel sereno, sarebbe nato il Blaue Reiter. Nel 1910 Vasilij Kandinskij dipinse a Monaco il primo quadro astratto, esattamente quindici anni dopo che Hermann Obrist si era occupato di principi formali e teorie estremamente affini alla concezione non-figurativa dell'arte.
</td><td valign="center">
<img src="tazza.png" height="300" border="0" alt="" align="right" />
</td></tr></table>
<br /><br />
<i>La sua profonda cultura artistica &egrave; meno spirituale che sensuale; Monaco &egrave; citt&agrave; di arti applicate certamente festose, e il tipico artista monacense &egrave; sempre un po' maestro di cerimonia e un po' festaiolo.
<br />Thomas Mann</i>
<table><tr><td valign="center">
<img src="dragoni_lubiana.png"  height="350" border="0" alt="" align="left"/>
</td><td >
<br /><br />"L'arte fiorisce, l'arte &egrave; al potere, l'arte protende sulla citt&agrave; il suo scettro inghirlandato di rose, e sorride. Prevalgono una partecipazione pienamente rispettosa alla sua prosperit&agrave;, un esercizio e una propaganda al suo servizio pienamente devoti e diligenti, un sincero culto della linea, della decorazione, della forma, dei sensi, della bellezza [...] Monaco risplendeva! Sulle piazze in festa e sui bianchi templi colonnati, sui monumenti anticheggianti e sulle chiese barocche, sulle fontane zampillanti, sui palazzi e sui giardini della Residenza si estendeva radioso un cielo di seta azzurra, le cui vaste e leggere, verdeggianti e ben calcolate prospettive si perdevano nella caligine di una prima bella giornata di giugno". Per Thomas Mann, Lubecca e Monaco incarnavano, rispettivamente, gli elementi contrapposti dello "spirituale" e del "sensuale", la stessa antitesi che Mann ripropone nel suo breve romanzo Tonio Kr&ograve;ger. Monaco e il locale movimento Jugendstil, il "sincero culto della linea", esercitarono il loro effetto anche sul celebre scrittore tedesco. Questa citt&agrave; - che sempre aveva aspirato a rappresentare, in quanto citt&agrave; e, soprattutto, in quanto citt&agrave; di cultura, un'"opera d'arte totale" - accoglieva di buon grado le idee pi&ugrave; nuove. Nelle Betrachtungen eines Unpoliti- schen (Considerazioni di un impolitico) di Thomas Mann si legge: "La mia personale esperienza, per&ograve;, [...] mostrava la 'degenerazione' di una certa vecchia e genuina borghesia in classe soggettivo-artistica; un'esperienza e un problema di iper-raffinamento e miglioramento, non di irrigidimento; [...] insomma: ci&ograve; che ho esperito e illustrato - e l'ho esperito soprattutto in quanto l'ho illustrato - era anche rinnovamento e trasformazione del borghese, ma non in bourgeois, bens&igrave; in artista". Monaco era ringiovanita, ma il fatto che lo "Jugend-stil" (stile-giovent&ugrave;) abbia preso il nome dalla rivista monacense "Jugend" non riveste un significato particolare. Monaco aveva soprattutto inventato un nuovo "stile di vita". L'atmosfera "festaiola" che regnava in citt&agrave; fu certamente l'effetto della boh&egrave;me internazionale che vi si era raccolta: genii sconosciuti agli esordi, demoniaci serbi ed eleganti polacchi, russi fanfaroni e altri straordinari per-sonaggi, soprattutto "pittrici" e artisti a iosa.

</td></tr></table>

<h3>La Secessione e il "pittore di serpenti"</h3>

<i>Molti paradossi, Nietzsche nell'aria. Esaltazione dell'Io e degli istinti. Istinto sessuale senza freni.<br />
Neo/etica.<br />
Paul Klee</i>

<br /><br /><img src="giuggno.png"  height="350" border="0" alt="" align="right" />
Negli anni Settanta e Ottanta del XIX secolo, il mondo dell'arte a Monaco &egrave; dominato dalla figura di Franz von Lenbach, la cui autorit&agrave; senza pari fu per la prima volta messa in discussione dall'avvento del nuovo "principe dei pittori"; nel 1889 Franz von Stuck espose al Glaspalast di Monaco il suo dipinto dal titolo Guardiano del Paradiso, suscitando una marea di consensi e una tempesta di indignazione. Nella sua monografia su von Stuck del 1899, Otto Julius Bierbaum afferma, a proposito del radioso e angelico giovane dalle nude braccia muscolose: "Ci fu un sussulto, nella sala, e tutti gli occhi si volsero dalla sua parte. Tra le tortuosit&agrave; del natura-lismo pareva di cogliere [...] un che di nuovo, di tumultuoso, di pi&ugrave; maturo, un presagio di grandezza [...] un angelo - e al tempo stesso Ellade, plein air- ma non di Dachau". Dalle sontuose stanze rinascimentali del suo palazzo di Luisenstrasse, approntate in quello stesso anno, Lenbach reag&igrave; in perfetto stile bavarese: "Lasciate pure che pubblichi le sue stupide caricature su quei fogliacci volanti, il pivellino!". Il "pivellino" era il talentuosissimo figlio di un mugnaio di Tettenweis, Bassa Baviera, che riusc&igrave; a realizzare il sogno di diventare artista e che ottenne i primi riconoscimenti realizzando, in effetti, anche qualche caricatura. Von Stuck possedeva un talento naturale e sregolato, che non gli imped&igrave;, peraltro, di far breccia sulla scena artistica ufficiale e di diventare, da ribelle della Secessione qual era, prima professore (nel 1895) e poi, addirittura, meritevole del titolo nobiliare (1906). Per minare ulteriormente - dopo il primo vulnus - l'onnipotenza del "dittatore" Lenbach e per dotarsi di uno strumento da impiegare contro lo storicismo propagandato dall'accademia, von Stuck, nell'aprile 1892, si un&igrave; a pi&ugrave; di cento altri artisti, nell'associazione degli artisti figurativi monacensi (Verein bildender Kunstlern Munchens) cui fu aggiunto, a rimarcare il carattere di rottura di questo gruppo di artisti, l'appellativo di "e.V. Sezession" (Secessione, associazione registrata). Dell'associazione fecero parte numerosi artisti ben noti ed esponenti dell'avanguardia come von Stuck e Behrens. Lenbach li liquid&ograve; come "criminali" e "mascalzoni moderni", ma questi "mascalzoni" gli avrebbero, in seguito, causato non pochi problemi. La prima esposizione internazionale della Secessione ebbe luogo nell'estate del 1893, non senza aver prima dovuto superare svariate difficolt&agrave;. Lenbach fece tutto quanto era in suo potere per boicottarla e approfitt&ograve; della propria posizione per aizzare l'ufficialit&agrave; contro quei "ragazzacci". 
<img src="pagliaccio.png"  height="400" border="0" alt="" align="right" />
Nonostante gli ostacoli frapposti, l'esposizione registr&ograve; un grossissimo successo, e gi&agrave; si profilava un ulteriore scandalo. In quello stesso anno von Stuck espose un dipinto che fece scalpore in citt&agrave;: II peccato. "Cinque volte almeno Franz Stuck dipinse questa donna lussuriosa dai ricci capelli corvini e dalla diafana carnagione, che da vita a un godibile e perverso contrasto con il maligno sguardo del serpente a lei avvinghiato. Altrimenti nota come Sensualit&agrave;, o Vizio, oltrech&eacute; con il titolo II peccato, quest'immagine femminile testimonia dell'orgoglioso privilegio rivendicato dall'artista, che sceglie la bellezza e disprezza la morale borghese. Stranamente, per&ograve;, furono in buona parte proprio i membri di questa stessa borghesia ad affollarsi al suo cospetto al Glaspalast". Il peccato fece scuola, e cos&igrave; anche von Stuck forn&igrave; il proprio contributo all'iconografia fin de siede, a quell'iconologia della donna, intesa non in quanto moralmente retta, bens&igrave; come creatura naturale eternamente nuda, mutevole e risplendente, sorta di animale preistorico strettamente connesso al serpente e al gatto. Qui trova conferma il riferimento che si trova nei diari di Klee al "Nietzsche nell'aria", che con i suoi apologhi e discorsi metaforici sugli animali mitologici gioca un suo importante ruolo. Il "genio creativo di von Stuck, nella sua titanica potenza, nella sua sana sensualit&agrave;, questo faro della Secessione che getta luce su nuovi mondi", si costru&igrave; un "palazzo" in Prinzregentenstrasse. Per quanto tradizionale e, certo, tutt'altro che Jugendstil, Villa Stuck &egrave; comunque uno straordinario esempio di abitazione costruita da un artista impegnato a rispecchiare gli ideali estetici del suo tempo; almeno in questo senso strettamente ideologico, dunque, l'etichetta "Jugendstil" si dimostra appropriata. Tracce del "movimento" internazionale sono riconoscibili nelle sequenze di fregi, raffiguranti lievi e arabescate danzatrici, nelle opere in muratura e nelle statuette in bronzo. La filosofia panica di Henri Bergson trova in von Stuck una trasposizione visiva. Non solo questi disegn&ograve; il logo della rivista "Pan", bens&igrave; dimostr&ograve; sempre una certa predilezione per creature fantastiche, fauni, centauri e sileni. Questo "grand seigneur con la tavolozza" divenne perno sociale di un'autoproclamata Arcadia sorta sul territorio dell'Atene sull'Isar". Ci&ograve; induce spesso a sopravvalutare i suoi pur significativi meriti. "Gran parte di ci&ograve; che viene dato per scontato [nella pittura moderna] va ricondotto all'iniziativa e al modello di von Stuck". Nel 1895 von Stuck fu nominato professore dell'Accademia di Monaco, dove ebbe come allievi, tra gli altri, Paul Klee, Vassilij Kandinskij, Josef Albers e Hans Purrmann.
<br /><br /><br />


<img src="tazza_notte.png"height="400" border="0" alt="" align="left" />



<h2>Rivoluzione e Arte</h2>
<h1>_Darmstadt_</h1>


<i>Ecco il Nuovo, che finalmente possiamo brandire contro la nostra oppressiva eredit&agrave;.<br />
Friedrich Ahlers-Hestermann<br /></i>

<h3>Arte per tutti o "arte elitaria"</h3>

<img src="donna_zozza.png" width="150"  border="0" alt="" align="right"/>La "profezia" di Ruskin - secondo cui l'invenzione di una "nuova arte" non avrebbe, di per s&eacute; assicurato la salvezza dell'epos artistico, e l'arte, da parte sua, per risultare ancora credibile e convincente, avrebbe dovuto costituire un'unit&agrave; inscindibile con la vita - rappresent&ograve; un passo decisivo verso la formulazione del concetto di arti applicate. A questo scopo, tuttavia, era necessario introdurre lo "stile" nell'odiato e disprezzato mondo dell'industria, dato che l&igrave; si trovavano gli oggetti d'uso comune: quello era l'ambito di "applicazione". William Morris cerc&ograve; di vivere secondo i principi enunciati dal suo maestro, traducendoli in pratica; ma, sebbene il suo pensiero e la sua vita mostrino una risolutezza rivoluzionaria, il rifiuto di riconoscere l'importanza delle macchine come mezzi di produzione della nuova epoca lo priv&ograve; della possibilit&agrave; di creare anche una nuova arte. Gli artigiani impiegati da Morris e i clienti finanziariamente in grado di acquistare i suoi prodotti potevano considerarsi fortunati, ma il resto dell'umanit&agrave; non traeva alcun beneficio da tutta questa "abilit&agrave; artigianale". Questo aspetto non sfugg&igrave; a Morris, il quale, rendendosi conto che le condizioni di vita delle masse non potevano essere migliorate con una forma elitaria di arti applicate - da lui stesso definita "amministrazione del porco lusso dei ricchi" - da artista si trasform&ograve; in pensatore e attivista politico. Quindi, nel 1833, su posizioni liberali radicali, si un&igrave; alla Democratic Federation e, un anno pi&ugrave; tardi, fond&ograve; la Socialist League, divenendo editore di "Commonweal", organo del partito. Nell'ambito di questa lega, egli si dedic&ograve; alla liberazione sociale della classe lavoratrice dalla dipendenza nei confronti dei datori di lavoro. Questo preambolo retrospettivo era necessario poich&eacute; gli artisti dello Jugendstil tedesco si rivolsero a William Morris, come fonte di ispirazione. Essi ereditarono dal precursore inglese la convinzione che arte e artigianato non fossero discipline reciprocamente escludentisi. Provenendo dall'"arte", non ebbero timore ad avventurarsi nelle sfere "inferiori" dell'artigianato; essi, anzi, si spinsero da questo punto di vista oltre l'operato di William Morris, creando oggetti destinati alla produzione industriale, anche se la dimensione politica, che Morris si sforz&ograve; costantemente di perseguire, rimase loro estranea. Essi operarono anche nel campo del raffinamento artistico di oggetti sui cui dettagli produttivi sapevano ben poco. Certo, non si vuole affermare che lo Jugendstil in Germania sia privo di connotazioni politiche, senonch&eacute;, queste, appaiono di gran lunga meno radicali e, spesso, pi&ugrave; ambigue. In generale, gli obiettivi politici trovavano espressione a un livello puramente estetico. Ai fattori sociali se ne associavano, spesso, di economici, ad attenuare, anche in questo caso, l'efficacia del movimento. La costituzione della comunit&agrave; artistica di Darmstadt ebbe anche - e forse soprattutto - il significato di assicurare nuove commesse alle industrie artistiche dell'Assia. Con ci&ograve;, peraltro, non si vuole affatto minimizzare i traguardi raggiunti a seguito di questa iniziativa, sviluppatasi, ancora una volta, in "provincia"; essa rappresenta, infatti, il riuscito tentativo di creare un'impresa commerciale e, al contempo, esteticamente godibile.
<br /><br /><br /><br />
</body>