<HTML>
<HEAD>
  <!-- Created with AOLpress/2.0 -->
  <TITLE>donnagrecia</TITLE>
</HEAD>
<BODY BACKGROUND="bgu.jpg">
<P ALIGN=Center>
<FONT COLOR="#0000ff"><BIG><BIG><BIG>CONSIDERAZIONI
FINALI</BIG></BIG></BIG></FONT>
<P ALIGN=Center>
<P>
<FONT COLOR="#000000">Il quadro della condizione femminile che abbiamo tentato
di ricostruire, tracciandone quantomeno i contorni e le linee pi&ugrave;
significative, pu&ograve; forse sembrare pessimistico, soprattutto se confrontato
con altre ricostruzioni che, dando per scontato le discriminazioni, tacendole
o minimizzandole, si preoccupano invece di mettere in evidenza il ruolo della
donna nella vita familiare, esaltandone l'importanza e la dignit&agrave;.
</FONT>
<P>
<FONT COLOR="#000000">Con riferimento alla storia greca, parlare di
riconoscimento sociale del ruolo femminile e di un potere delle donne, sia
pur occulto e mediato, &egrave; del tutto infondato.La funzione delle donne,
in Grecia, era esclusivamente quella di generare cittadini, se libere, e
forza-lavoro servile, se schiave. Il compito, considerato ben pi&ugrave;
rilevante, di formare &nbsp;socialmente le nuove generazioni (data
l'inadeguatezza delle donne, prive di ogni istruzione ed escluse dal mondo
maschile), era affidato agli uomini. </FONT>
<P>
<FONT COLOR="#000000">E poich&egrave; veniva svolta secondo un'ideologia
che considerava le donne inferiori, la paideia greca riproduceva una misoginia
che escludeva il sesso femminile non solo dalla partecipazione alla vita
sociale e politica, ma anche dalla cultura intesa come trasmissione di valori,
pensieri e affetti. Con l'adempimento della sua funzione biologica, insomma,
la donna greca aveva realizzato la sua unica forma di partecipazione alla
vita della polis. </FONT>
<P>
<FONT COLOR="#000000">A Roma, a differenza che in Grecia, la funzione delle
donne non era limitata al momento puramente naturale del parto: il compito
femminile era pi&ugrave; complesso, e certamente pi&ugrave; rilevante
nell'organizzazione della collettivit&agrave; e nella percezione
sociale.</FONT>
<P>
<FONT COLOR="#000000">Delegate a educare i figli per farne dei cittadini,
e legati a questi da un rapporto molto forte, le donne romane svolgevano
un compito culturale di primaria importanza, il cui adempimento richiedeva
che esse fossero in qualche modo partecipi della vita maschile, e comportava
indiscutibilmente il riconoscimento di una dignit&agrave; mai riconosciuta
alla donna greca.</FONT>
<P>
<FONT COLOR="#000000">Ma, proprio per la sua importanza il compito di moglie
e madre, che riempiva la loro vita, impediva le donne romane di uscire dai
confini di un ruolo rigorosamente codificato, e determinava inflessibilmente
e inesorabilmente le linee della loro esistenza, portandole a proiettare
ogni aspettativa di realizzazione nell'adempimento di un dovere che, sentito
come imprescindibile, diveniva lo strumento del loro annullamento come
persone.</FONT>
<P>
<FONT COLOR="#000000"></FONT>
<P>
<FONT COLOR="#000000">In concomitanza con una serie di fatti politici, economici
e culturali particolarmente favorevoli, le donne che vissero nel periodo
della massima espansione di Roma ottennero il riconoscimento formale di una
quasi totale parit&agrave;. Anche se ostacolate da un'ideologia che rifiutava
la nuova immagine femminile e interpretava ogni libert&agrave; come licenza
e dissolutezza, alcune donne (quelle socialmente privilegiate) realizzarono
anche nei fatti un nuovo modello di vita.</FONT>
<P>
<FONT COLOR="#000000">Ma la crisi dell'Impero non a caso coincise col riemergere
di una misoginia, al cui recupero contribu&igrave; in modo tutt'altro che
indifferente la predicazione dei Padri della Chiesa.</FONT>
<P>
<FONT COLOR="#000000">Il terreno guadagnato viene perduto e le donne vennero
sospinte di nuovo nei confini di un mondo "femminile", caratterizzato, come
sempre, dalla subalternit&agrave;.</FONT>
<P>
<FONT COLOR="#000000">Ed eccoci cos&igrave; al terzo insegnamento che viene
dalla storia della condizione femminile nell'antichit&agrave;: questa storia,
infatti, consente di individuare il momento in cui una prassi gi&agrave;
plurisecolare di discriminazione venne razionalizzata, e presentata per la
prima volta come necessaria, inevitabile e eterna. Fu durante i secoli della
polis greca che venne codificata l'affermazione della "diversit&agrave;"
delle donne. Identificate da Aristotele che la materia, in opposizione agli
uomini, forma e spirito, le donne furono classificate come "inferiori" a
causa della loro "naturale" diversit&agrave;.</FONT>
<P>
<FONT COLOR="#000000">Ed &egrave; stata la diversit&agrave;, appunto, ben
oltre i confini della storia greca, il fondamento teorico che ha giustificato
ogni discriminazione. E' stato appellandosi alla "diversit&agrave;" che i
teorici dell'inferiorit&agrave; femminile di ogni tempo si sono opposti
all'ingresso delle donne nel mondo dell'intelletto e della ragione. </FONT>
<P>
<FONT COLOR="#000000">Interpretata come opposizione tra un natura maschile,
unica ed eterna, e una natura femminile, altrettanto unica ed eterna, la
"diversit&agrave;" &egrave; stata per secoli, e rischia di continuare a essere,
la giustificazione di ogni discriminazione. </FONT>
<P>
<FONT COLOR="#000000">In nome della loro "diversit&agrave;" intere generazioni
di donne sconosciute hanno attraversato senza nome la storia greca e romana:
e non solo perch&eacute;, nel senso pi&ugrave; stretto, il loro nome individuale
non doveva neppure essere pronunziato. Annullate come individui, a casa della
loro appartenenza sessuale, queste donne, che hanno riprodotto citt&agrave;
e imperi, sono state cancellate dalla storia. </FONT>
<P>
<P ALIGN=Center>
<A HREF="poemiomerici.html"><IMG border="0" SRC="sinistrablu2.gif" WIDTH="49"
    HEIGHT="39"> </A>&nbsp;
<A HREF="index.html"><IMG border="0" SRC="exit.gif" WIDTH="140"
    HEIGHT="65"></A> &nbsp;
</BODY></HTML>
