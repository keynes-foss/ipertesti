<html>
<head>
<title>Untitled Document</title>
<meta http-equiv="Content-Type" content="text/html; charset=iso-8859-1">
</head>

<body bgcolor="#FFFFFF">
<p>&nbsp;</p>
<p>CASSATELLA Palma<br>
  MORCIANO Maria Grazia <br>
  PALMA Daria <br>
  VIOLANTE Valentina <br>
  Classe 4A ERICA - ITC &quot;Keynes&quot; di Castel Maggiore (BO)</p>
<p>&nbsp;</p>
<p align="center"><b>PROGETTO UNESCO- AREA DI PROGETTO - MAGGIO 2002</b></p>
<p>&nbsp;</p>
<p><b>PRESENTAZIONE: Il lavoro minorile </b></p>
<p><b>Scaletta per lo sviluppo dell'analisi generale: </b></p>
<ul>
  <li><b>dimensioni del fenomeno; </b></li>
  <li><b>cause; </b></li>
  <li><b>dove è localizzato (nei paesi del Nord e Sud del mondo); </b></li>
</ul>
<p>&nbsp;</p>
<p><b>Scaletta per lo sviluppo dell'analisi analitica: </b></p>
<ul>
  <li><b>distinzione tra lavoro infantile, sfruttamento infantile, lavoro dei 
    bambini e le diverse forme di sfruttamento; </b></li>
  <li><b>diffusione del fenomeno in alcune realtà specifiche (vari paesi del mondo); 
    </b></li>
  <li><b>impegni e proposte; </b></li>
  <li><b>ILO e Unicef.</b></li>
</ul>
<p>&nbsp;</p>
<p>&nbsp;</p>
<p align="center"><b>DIMENSIONI DEL FENOMENO </b></p>
<p>In tutto il mondo 250 milioni di bambini al di sotto dei 14 anni sono costretti 
  a lavorare; fra questi, secondo l'Organizzazione Internazionale del Lavoro, 
  sono 120 milioni i bambini tra i 5 e i 14 anni che lavorano a tempo pieno, cioè 
  circa il 50%. Molti vengono usati da imprenditori senza scrupoli per produrre 
  articoli che i nostri figli e noi stessi usiamo per il tempo libero e lo sport: 
  scarpe, palloni, abbigliamento con famosi marchi sportivi, che in nome della 
  globalizzazione sono prodotti dove il lavoro costa poco o pochissimo e non ci 
  sono diritti civili e sociali da rispettare. Fra questi 171 milioni svolgono 
  un lavoro pericoloso, e 8 milioni sono vittime delle peggiori forme di sfruttamento 
  (lavoro forzato, ossia una forma di schiavitù, prostituzione, produzione di 
  materiale pornografico, per non parlare poi dell'arruolamento nei conflitti 
  armati). </p>
<p>&nbsp;</p>
<p align="center"><b>CAUSE</b> </p>
<p>La povertà è certo la prima causa del lavoro e dello sfruttamento dei bambini, 
  ma l'occupazione dei piccoli esiste perchè le grandi imprese, per ridurre ulteriormente 
  i costi, dislocano la produzione nelle zone dove la manodopera costa meno e 
  dove la legislazione sul lavoro è meno severa o scarsamente controllata. </p>
<p>Se le imprese decentrano è colpa di noi consumatori, che, il più delle volte, 
  ci preoccupiamo soltanto di pagare il meno possibile gli oggetti che ci interessano, 
  per esempio gli abiti che indossiamo, i giochi e i giocattoli che regaliamo 
  ai nostri bambini o i tappeti che adornano le nostre case, senza preoccuparci 
  minimamente di tutto ciò che sta dietro ai nostri interessi. </p>
<p>Altri fattori che si trovano alla base dello sfruttamento minorile e della 
  schiavitù infantile sono legate all'ignoranza e alla scarsissima conoscenza 
  culturale, che impedisce a questi ragazzi e soprattutto alle loro famiglie, 
  di ribellarsi a questa situazione. L'unica arma di riscatto per i minori e gli 
  adolescenti sarebbe infatti l'istruzione. </p>
<p>Un contributo negativo importante all'accrescimento di questo fenomeno, è dato 
  dalla globalizzazione; essa rappresenta lo sforzo di trasformare il mondo in 
  un unico mercato e il bisogno di regolare non le attività delle imprese, come 
  sarebbe logico aspettarsi, bensì le legislazioni nazionali, affinchè non interferiscano 
  con i fenomeni dell'economia. </p>
<p>Lo sfruttamento del lavoro minorile è tipico di una cultura che privilegia 
  il guadagno rispetto ai valori di educazione e aggregazione collettiva. Il lavoro 
  infantile è una causa di esclusione sociale che lede i diritti all'educazione, 
  al gioco, al riposo e alla salute; ma questi diritti si scontrano, a volte, 
  con la lotta per la sopravvivenza ed è quindi determinante combattere contro 
  la miseria per estirpare questa piaga; non è perciò possibile impedire il ricorso 
  allo sfruttamento minorile nei luoghi dove la povertà è elevata. All'interno 
  della società, i bambini sono la risorsa più economica e più facilmente controllabile 
  e per questo vengono “usati” intensamente. Per alcuni lavori tessili, ad esempio, 
  le piccole mani dei bambini sono uno strumento efficacissimo. </p>
<p>Un altro fattore che può causare lo sfruttamento dell'occupazione infantile 
  è un livello eccessivamente basso dei salari. La morte o la malattia di un genitore 
  o il riscatto da un debito, inoltre, sono spesso all'origine di tale fenomeno 
  in quanto, per le famiglie in uno stato di grave povertà, l'avere un bambino 
  che lavora può essere spesso l'unica risorsa per sopravvivere. Il lavoro minorile, 
  però, può essere sia la causa che la conseguenza della povertà in quanto la 
  povertà accresce il lavoro minorile e il lavoro minorile perpetua lo stato di 
  povertà. </p>
<p>&nbsp;</p>
<p align="center"><b>DOVE È LOCALIZZATO </b></p>
<p>Nei peasi del Sud del mondo, i bambini sono fortemente toccati dallo sfruttamento 
  del loro lavoro e del loro corpo. I continenti più colpiti da tale fenomeno 
  sono l'Asia, dove lavora il 61% dei minorenni totali; l'Africa, dove vi è una 
  percentuale del 32% e, infine, l'America con il 7%. Questi numeri sono però 
  in forte aumento, oltre che nei continenti già citati, anche in alcune zone 
  dell'Europa, in alcuni paesi dell'America Latina e negli stati mediorentali. 
  Alcuni esempi: in Bangladesh i bambini lavoratori li chiamano « gli incatenati »; 
  nella Repubblica Dominicana, invece, « porta chiusa ». A volte addirittura, 
  questi piccoli servitori vengono portati all'estero dai loro padroni, come fossero 
  normali merci commercializzate. </p>
<p>Quelli che seguono sono solo alcuni dei paesi dove è più diffuso lo sfruttamento 
  minorile in maniera più grave, devastante ed estesa: India, Nepal, Cile, Brasile, 
  Pakistan, Cina, Indonesia, Thailandia, Filippine, Vietnam, Haiti, Uruguay, Zambia 
  e Venezuela. Interessante è rilevare l'età di avviamento al lavoro infantile, 
  fissata per legge, in alcuni paesi del mondo: Algeria, 16 anni Belgio, 15 anni 
  Brasile, 14 anni e apprendistato dai12 anni Bulgaria, 16 anni Costa Rica, 15 
  anni Egitto, 12 anni con un massimo di 6 ore lavorative al giorno Francia, 16 
  anni Grecia, 15 anni Guinea Equatoriale, 14 anni India, sotto i 12 anni divieto 
  assoluto ma sotto i 14 anni sono solo proibite le attività pericolose Indonesia, 
  è permesso con il limite di impiego di 4 ore ma è proibito il lavoro notturno 
  Iraq, 15 anni Israele, 15 anni Kenya, 16 anni Lussemburgo, 15 anni Mauritius, 
  15 anni Niger, 14 anni Olanda, 15 anni Polonia, 15 anni Romania, 16 anni Russia, 
  16 anni Tanzania, 12 anni Antigua e Barduba, 15 anni Bielorussia, 16 anni Cina, 
  16 anni Cuba, 15 anni Germania, 15 anni Guatemala, 14 anni Honduras, 14 anni 
  Irlanda, 15 anni Italia, 15 anni Libia, 15 anni Malta, 16 anni Nicaragua, 14 
  anni Norvegia, 15 anni Pakistan, 14/15 anni Repubblica Dominicana, 15 anni Ruanda, 
  14 anni Spagna, 15 anni Togo, 14 anni Ucraina, 16 anni Venezuela, 14 anni Zambia, 
  15 anni Uruguay, 15 anni Yugoslavia, 15 anni </p>
<p>Occorre però ricordare che, nonostante vi siano delle norme che regolano l'impiego 
  dei bambini come forza lavoro, esse spesso non vengono seguite e rispettate, 
  soprattutto nei peasi del Sud del mondo e in generale in quelli più poveri, 
  dando luogo così a terribili forme di sfruttamento minorile illegale, potenzialmente 
  perseguibili per legge. Infatti, bisogna capacitarsi del fatto che, numerose 
  economie sottosviluppate, vedono il lavoro minorile come un punto di forza su 
  cui contare e « fare leva »; esse, quindi, sono pienamente consapevoli di agire 
  contro le regole previste dal proprio ordinamento politico. Nonostante quindi 
  questa sia una realtà difficile da accettare, è purtroppo un terribile dato 
  di fatto. </p>
<p align="center"><b>LA SITUAZIONE IN ITALIA </b></p>
<p>Per quanto riguarda l'Italia, sono recenti le stime dei maggiori sindacati 
  dei lavoratori, che denunciano l'occupazione di circa 400.000 bambini (50.000 
  sono immigrati) al di sotto dei 15 anni nel nostro paese. Essi sono impiegati 
  soprattutto nel settore agricolo, tessile e commerciale. Inoltre è in enorme 
  crescita l'impiego di minori non persegiubile dalla legge nelle attività criminali. 
  In Italia, sul modello di quanto già avviene in diversi altri paesi, varie organizzazioni 
  non governative portano avanti da anni una campagna per gli «acquisti trasparento». 
  Ogni prodotto dovrebbe cioè avere un certificato che attesti che esso è stato 
  realizzato senza il ricorso al lavoro minorile. Questa campagna ha dato vita 
  ad un progetto di legge presentato in Parlamento, che dovrebbe essere presto 
  analizzato. </p>
<p>&nbsp;</p>
<p align="center"><b>DISTINZIONE TRA LAVORO INFANTILE, SFRUTTAMENTO INFANTILE 
  E LAVORO DEI BAMBINI </b> </p>
<p>La lingua inglese distingue tra 'worst form of child labour', 'child labour', 
  e 'children's work' ovvero, rispettivamente, 'forme peggiori di lavoro minorile', 
  'sfruttamento infantile', e 'lavoro dei bambini'. Una differenza non solo di 
  forma, ma di sostanza, la cui conoscenza è indispensabile per mettere a fuoco 
  il problema in modo corretto e cercare le possibili soluzioni. </p>
<p>1.Le “forme peggiori di lavoro minorile” corrispondono a tutte le forme di 
  schiavitù e pratiche analoghe quali la servitù per debiti, il lavoro forzato, 
  il reclutamento forzato o obbligatorio di minori nelle forze armate per il loro 
  impiego nei conflitti, l'impiego, l'ingaggio di minori a fini di prostituzione 
  e di produzione di materiale pornografico; l'impiego, l'ingaggio dei minori 
  in attività illecite; qualsiasi lavoro che per sua natura o per le circostanze 
  in cui viene svolto rischi di compromettere la salute, la sicurezza o la moralità 
  del bambino. </p>
<p>2.“Sfruttamento infantile” è quel lavoro che implica: occupazione a tempo pieno 
  in età precoce, elevato numero di attività lavorative, indebita pressione fisica, 
  sociale o psicologica, vita per le strade in cattive condizioni, paga inadeguata, 
  eccessive responsabilità; oppure che impedisce di ricevere un'istruzione, compromette 
  la dignità del bambino, ne pregiudica lo sviluppo fisico, sociale e psicologico. 
</p>
<p>3.Sia l'Unicef che le strutture del commercio equo e solidale accettano una 
  categoria di bambini lavoratori: quelli che aiutano all'interno della famiglia 
  contadina o artigiana col lavoro in proprio, purchè per poche ore e a patto 
  che si tratti di attività lievi e non pericolose per la crescita che permettano 
  di andare a scuola. </p>
<p align="center"><b>DIVERSE FORME DI SFRUTTAMENTO </b></p>
<p>Fra le varie forme con cui si sviluppa lo sfruttamento del lavoro minorile, 
  compaiono: la schiavitù, l'utilizzo dei bambini in conflitti armati e in attività 
  illecite e la pornografia. I minorenni sopportano le temperature infernali delle 
  fornaci per cuocere i mattoni, estraggono le pietre dalle cave e le spaccano 
  con una forza che appartiene a braccia adulte, raccolgono le immondizie nelle 
  discariche con lo scopo di rivendere poi lattine, barattoli e cartoni. Talvolta, 
  tra quei rifiuti trovano qualcosa da mangiare. </p>
<p>La maggior parte dei bambini lavoratori è impiegata nel settore agricolo, uno 
  dei più dannosi per lo sviluppo fisico, perchè la schiena rimane piegata per 
  ore, i diserbanti chimici intossiacano i polmoni, gli strumenti di lavoro sono 
  affilati e pericolosi e gli insetti causano infezioni e malattie. Nonostante 
  ciò, soprattutto le bambine, vengono mandate nei campi già a 5 anni. L'età dei 
  baby-lavoratori tende a diminuire mentre il fenomeno si sta espandendo dalle 
  campagne alle città. In essa i bambini lavorano nelle micro imprese o nei settori 
  marginali e spesso irregolari del commercio, come ad esempio i mercati e le 
  bancarelle per le strade. Centinaia di migliaia di fanciulle, circa il 10% della 
  forza lavoro infantile, fanno le domestiche nelle case dei ricchi e, il più 
  delle volte, vengono maltrattate, insultate e umiliate con abusi e violenze 
  sessuali. </p>
<p>Nelle periferie e nei sobborghi delle metropoli, migliaia di piccoli vengono 
  scaraventati sulle strade per soddisfare il mercato della prostituzione, finiscono 
  nei cataloghi delle associazioni di pedofili e vegono “arruolati” dai trafficanti 
  di droga. Molti bambini lavoratori continuano ad andare a scuola e usano lo 
  stipendio per pagare gli studi. Una percentuale che oscilla negli anni tra il 
  28 e il 65%, divide le giornate e le ore sottratte al sonno, tra il lavoro e 
  lo studio. </p>
<p>&nbsp;</p>
<p align="center"> <b>DIFFUSIONE DEL FENOMENO IN ALCUNE REALTA' SPECIFICHE (VARI 
  PAESI DEL MONDO) IN PAKISTAN O IN INDIA</b></p>
<p> I bambini lavorano anche 12 ore al giorno per produrre a mano palloni da calcio, 
  da rugby, o scarpe da ginnastica </p>
<p><b>NEL MONDO </b></p>
<p>Lavorano 250 milioni di bambini tra i 5 e i 14 anni </p>
<p><b>CONCENTRAZIONE DEL LAVORO MINORILE </b></p>
<p>61% in Asia 32% in Africa 7% in America latina </p>
<p><b>PAKISTAN</b> </p>
<p>20% della popolazione che lavora sono bambini tra i 4 e 14 anni </p>
<p><b>NEPAL</b> </p>
<p>il 60% dei bambini lavora.</p>
<p> <b>INDONESIA</b> </p>
<p>il 20% dei bambini lavora </p>
<p><b>INDIA</b> </p>
<p>detiene il record mondiale del lavoro minorile; i bambini che lavorano sono 
  44 milioni </p>
<p><b>BANGLADESH</b> </p>
<p>il 25% dell'intera popolazione infantile lavora </p>
<p><b>THAILANDIA</b> </p>
<p>il 32% della forza lavoro sono bambini </p>
<p><b>FILIPPINE</b> </p>
<p>oltre 2 milioni di bambini lavorano </p>
<p><b>SENEGAL</b> </p>
<p>oltre il 40% dei bambini lavora </p>
<p><b>NIGERIA</b> </p>
<p>circa 12 milioni di bambini lavorano </p>
<p><b>BRASILE</b> </p>
<p>7 milioni di bambini fanno soprattutto calzature per export ( a San Paolo il 
  20% del reddito familiare è garantito dal lavoro minorile </p>
<p><b>TESTIMONIANZE DI BAMBINI NEI VARI PAESI </b></p>
<p><b>PAKISTAN</b> </p>
<p>– tutto il giorno a cucire i palloni- “Qui nel distretto di Sialkot non conosco 
  un ragazzino che non lavori. Io ho cominciato a 7 anni, aiutavo un parente. 
  Adesso sto sotto padrone, 9-10 ore al giorno a cucire i palloni, a mano. Sempre 
  lo stesso lavoro, mi rovino le dita e non imparo altro. Questa è la zona industriale 
  del Pakistan, si produce di tutto. I palloni che devo cucire hanno i marchi 
  più diversi, molti li conosco, credo siano famosi in mezzo mondo” </p>
<p><b>PERU</b>' </p>
<p>-spaccapietre e minatori- “E' dall'anno scorso che faccio lo spacca pietre. 
  C'è tanto lavoro perchè questa cava è vicina a Lima e molti cantieri vengono 
  qui a comprare materiali per costruire i palazzi e le strade. Siamo quasi tutti 
  ragazzi a lavorare con martello e piccone. Non è un lavoro che mi piace, faccio 
  tanta fatica che a volte mi sento morire. Ma cos'altro potrei fare non ho finito 
  neanche due anni di scuola. Siamo poveri. Meglio qui che in miniera, come tanti 
  amici miei rimasti al paese.” </p>
<p><b>BOLIVIA</b></p>
<p>-un lavoro quasi normale- “tre anni fa ho cominciato a lavorare come bigliettaio 
  e aiuto-autista in un minibus di Oruro esco alle 5 in bici, lavoro fino alle 
  6 di sera, poi vado a scuola, dalle 7 alle 9, alle 10 torno a casa. Guadagno 
  2000 lire al giorno. Studio perchè da grande vorrei fare il medico e comprarmi 
  bei vestiti, scarpe e cravatte; però ho poco tempo e a scuola ho sempre sonno. 
  I soldi che guadagno li metto da parte perchè dobbiamo ancora pagare per l'allaccio 
  dell'acqua potabile. La casa in cui vivo è un po' brutta perchè mancano le fogne; 
  prima però era peggio perchè dovevamo andare a prendere l'acqua fuori per strada” 
</p>
<p><b>BRASILE</b> </p>
<p>-raccoglitore di immondizia- “lavoro nella discarica da qualche mese , insieme 
  ai miei amici. A casa ci torno ogni tanto, mio padre è andato via e mia madre 
  non ce la fa. Molte notti le passo qui vicino, sotto una tettoia con gli altri. 
  Raccogliamo tante cose, tra i rifiuti, che si possono rivendere: bottiglie di 
  vetro, lattine e barattoli, cartoni.” </p>
<p><b>TANZANIA</b> </p>
<p>-lava macchine- “vengo da un villaggio nell'interno della Tanzania. Sono arrivato 
  in città 4 anni fa, con mio fratello e mia madre. Siamo venuti a stare a casa 
  di una zia, ma ci sono pochi soldi e dobbiamo lavorare tutti. Qui nel centro 
  di Dar es Salaam ci sono molte macchine, si rimedia abbastanza a pulire i vetri. 
  Da grande mi piacerebbe diventare autista, è un buon mestiere. Ora non vado 
  a scuola perchè non ho i soldi per i libri e l'uniforme, forse però le cose 
  andranno meglio, potrei andare a una specie di scuola che è aperta la sera vicino 
  a casa. Scrivo abbastanza male, mi piacerebbe saper leggere bene il giornale. 
  E naturalmente, imparare a guidare.” </p>
<p><b>BANGLADESH</b></p>
<p>-scuole per piccoli lavoratori- “Pensavo che la scuola fosse solo per i ricchi. 
  Noi eravamo poveri, e dovevamo lavorare. Io ho cominciato da piccola in una 
  fabbrica di vestiti, e riuscivo a mantenere la mia famiglia. Facevo magliette, 
  t-shirt, le chiamavano i compratori stranieri. Quando sono rimasta senza lavoro, 
  è stata dura. Soprattutto per la mia famiglia. Però io penso che è una buona 
  idea far smettere di lavorare i bambini, e di mandarli a scuola. Lavorare così, 
  senza istruzione, ci rovina la vita. Senza istruzione non puoi trovare un buon 
  lavoro.” INDIA-vietato alzare gli occhi- “Qui a scuola si sta bene, si gioca 
  e canta, si può studiare. Ma al lavoro, se eravamo in ritardo ci picchiavano. 
  Ci rimproveravano sempre: “Non alzate gli occhi, arrotolate bene le sigarette, 
  sbribatevi”. Si lavora dalle 8 di mattina alle 9 di sera, con un'ora per mangiare. 
  Avevo male alle mani, alle gambe, al collo, alla schiena. I padroni preferiscono 
  i bambini perle mani piccole, ma soprattutto perchè ci pagano meno della metà 
  dei grandi. Tutti i nostri genitori erano indebitati con i padroni, gli interessi 
  si accumulavano e noi dovevamo continuare a lavorare. Se non ci avessero aiutato 
  non ne saremmo usciti mai.” </p>
<p><b>LA SITUAZIONE ASIATICA </b></p>
<p>Lavorare 9-10 ore al giorno, privi di ogni diritto per la salvaguardia della 
  loro infanzia è la realtà della vita quotidiana per oltre 250 milioni di bambini 
  in ogni parte del mondo. Il continente asiatico concentra il 61 % dei casi di 
  sfruttamento di lavoro minorile. Dare delle stime precise del lavoro minorile 
  nel mondo è un tentativo di difficile realizzazione in quanto una delle prime 
  caratteristiche di questo fenomeno è la sua latenza, il suo esistere all'ombra 
  delle leggi contro tale sfruttamento, concretizzandosi, soprattutto nel campo 
  del lavoro in nero nel quale l'operato dei bambini ha un costo inferiore e permette 
  un cosequenziale aumento dei profitti. In base ai dati forniti dall' International 
  Labour Office (ILO), circa 250 milioni di bambini nel mondo di età compresa 
  tra i 5 e i 14 anni sono vittime di tale fenomeno: 120 milioni sono occupati 
  in attività a tempo pieno, mentre 130 milioni solo per una paret della giornata. 
  Il 61% di queste triti vittime vive in Asia (153 milioni), il 32% in Africa 
  (80 milioni) e il 7% in America latina (17 milioni).</p>
<p> I datori di lavoro in molti casi preferiscono i bambini in quanto percepiscono 
  paghe più basse, non hanno diritto ai contributi, sono facili vittime di quei 
  sopprusi chegli adulti non sopporterebbero facilmente e, infine, non sono consapevoli 
  dei loro diritti e, quindi, non sono in grado di organizzarsi dal punto di vista 
  sindacale. </p>
<p>Spesso le persistenti diversità sociali giustificate dalla tradizione aggravano 
  ancor di più la situazione di molti bambini in numerose parti del mondo.Inoltre, 
  persistenti diversità sociali giustificate dalla tradizione aggravano ancor 
  di più la situazione di molti bambini in numerose parti del mondo. Infine, la 
  discriminazione di “genere” colpisce le bambine che, a parità di età e di provenienza 
  sociale, sono le più penalizzate ed il fatto che in tutto il mondo in via di 
  sviluppo il tasso di analfabetismo femminile sia superiore a quello maschile 
  è una prova lampante di tale tendenza. </p>
<p>L'Unicef denuncia la politica di molti leader del sud del mondo che, in nome 
  di un'economia basata su una forte concorrenza, sono pronti a sacrificare l'infanzia 
  dei loro bambini non facendo rispettare le leggi contro il lavoro minorile. 
  Secondo il sociologo Nazar Ali Sohall :“Più una popolazione è povera, più ha 
  tendenza ad avere molti figli che possono contribuire a mantenere le famiglie. 
  Più una popolazione è povera più è analfabeta, in quanto i bambini, costretti 
  a lavorare, non vanno a scuola. E più una popolazione è analfabeta, più rimane 
  nel sottosviluppo e nella povertà”. </p>
<p>Nella maggior parte dei casi asiatici, in particolar modo nell'Asia meridionale, 
  tale problema è di notevole entità e non vi sono segnali di miglioramento a 
  causa di un livello della povertà, della debolezza del sistema scolastico e 
  di abitudini e tradizioni sociali difficili da superare. Anche se la maggior 
  parte dei bambini che lavorano in Asia sono impegnati in attività agricole, 
  le tipologie di lavori che essi devono compuiere sono di genere molto diverso: 
  inservienti in Nepal, impiegati nelle officine tessili in Bangladesh, produttori 
  di tappeti in India, sfruttati nel commercio del sesso in Thailandia o lavoratori 
  nell'industria ittica in Indonesia. </p>
<p>In Asia, come in altre regioni in via di sviluppo, i bambini spesso lavorano 
  all'interno della propria famiglia impiegati nelle attività agricole, nelle 
  produzioni di oggetti di vario genere e, spesso, sono i responsabili dell'approvigionamento 
  dell'acqua. Sicuramente anche tale tipologia di lavoro ha delle conseguenze 
  sulla vita del bambino, sulla sua salute e sul tempo che può dedicare allo studio, 
  ma ciò a cui ci si riferisce quando si parla di lavoro minorile è quell'attività 
  che occupa la maggior parte della giornata per paghe molto basse, che si svolge 
  in ambienti nocivi alla salute e alla psiche del bambino e che, di conseguenza, 
  elimina ogni possibilità di godere della propria infanzia. </p>
<p>Ricerche svolte in Asia meridionale dimostrano che il processo di modernizzazione 
  ed i tentativi di integrazione economica possano essere la causa della povertà 
  delle aree rurali, di fenomeni di migrazione verso le aree urbane, di forti 
  disuguaglianze tra le varie regioni e di una dimunuzione delle risorse disponibili 
  per ogni singola famiglia. </p>
<p>I bambini vengono in questa realtà impiegati nelle fabbriche dove lavorano 
  in un ambiente altamente pericoloso per il loro sviluppo fisico e mentale. I 
  casi di bambini che lavorano 24 ore alla settimana è notevolmente diminuito 
  a favore di una tendenza che vede l'aumento di bambini impiegati 44 ore alla 
  settimana. I corpi dei bambini, dovendosi ancora sviluppare, sono spesso danneggiti 
  molto più gravemente rispetto a quelli degli adulti che compiono le stesse attività 
  come nel caso del trasporto di materiali molto pesanti. Da un altro punto di 
  vista, inoltre, le bambine sono ancora più vulnerabili in quanto facili vittime 
  di abusi sessuali che possono avere come ripercussione un rifiuto nei loro confronti 
  da parte della società oltre che gravidanze non desiderate. </p>
<p>Le seguenti tipologie di lavoro sono altamente pericolose per la vita del bambino: 
</p>
<p>LAVORO DOMESTICO: i bambini impiegati in lavori domestici, in prevalenza di 
  sesso femminile, si occupano facilmente della cucina, della pulizia, della casa 
  e della cura dei figli dei datori di lavoro. Tale categoria di piccole lavoratrici 
  è la più difficile da proteggere, poichè chiuse all'interno delle mura domestiche, 
  sono facili vittime di abusi fisici, in quanto, spesso, l'atto sessuale viene 
  considerato dai loro “padroni” come parte integrante dei doveri delle bambine. 
</p>
<p>LAVORO FORZATO: in base alla Convenzione sul Lavoro Forzato del 1930 “per lavoro 
  forzato si intende ogni tipo di lavoro o di attività svolte sotto la minaccia 
  di qualcuno e che non si sia deliberatamente deciso di compiere.” a causa dei 
  debiti contratti dai genitori, 15 milioni di bambini in India sono costretti 
  a lavorare e lo stesso accade in Nepal e in Pakistan. I bambini vengono affidati 
  alle persone presso le quali deve essere espiato il debito offrendo il loro 
  lavoro come garanzia di pagamento.Generalmente però esso non è sufficiente per 
  riscattare il debito e, di conseguenza, il bambino schiavo rimane vincolato 
  per un tempo indeeterminato perdendo la sua libertà, la possibilità di andare 
  a scuola e di vivere la propria infanzia </p>
<p>COMMERCIO SESSUALE DEI BAMBINI: i bambini sono le facili vittime di tale commercio 
  proprio per la loro semplicità di scambio e per il loro valore monetario. </p>
<p>TRAFFICO DI BAMBINI: il fenomeno del traffico di esseri umani è strettamente 
  connesso con quello della schiavitù. Infatti per “traffico” si intende il movimento 
  di persone effettuato tramite la minaccia e la violenza con lo scopo di introdurle 
  in sistemi di servitù simili alla schiavitù e nel mondo della prostituzione. 
</p>
<p>&nbsp;</p>
<p align="center"><b>IMPEGNI AL FINE DI ELIMINARE E PREVENIRE IL LAVORO MINORILE 
  </b></p>
<p>Per eliminare lo sfruttamento del lavoro minorile sono necessarie azioni integrate 
  che puntino sulla prevenzione, investano sulla educazione e formazione, attivino 
  sostegni economici e culturali alle famiglie, promuovano i diritti delle donne. 
</p>
<p>E' importante proibire e punire ma la contempo dare soluzioni positive e concrete 
  ai casi concreti. (anche in Italia per contrastare lo sfruttamento del lavoro 
  monorile rientra nel Piano d'Azione per la promozione di diritti ed opportunità 
  per l'infazia e l'adolescenza). Non basta dunque legiferare, ma anche monitoraggio 
  che le leggi vengano rispettate, attribuirne quindi anche risorse umane e finanziarie. 
</p>
<p>Nei paesi del Nord del mondo il lavoro minorile è anche l'altra faccia dell'abbandono 
  scolastico, l'obiettivo da raggiungere sarebbe che nessun ragazzi si perda, 
  che si investa sulle potenzialità di ciascuno, che cresca la stima nei confronti 
  della scuola e se ne percepisca il valore sociale e civile; in questo senso 
  è importante sostenere le famiglie. La situazione è ben diversa nei paesi del 
  sud del mondo, il governo pakistano aiutato da organismi internazionali sta 
  elaborando un progetto, il cosiddetto Progetto Pilota, nel quale si impegna 
  a monitorare la produzione di palloni a opera di minori e garantendo un salario 
  equo ai lavoratori adulti. Lo scopo è di liberare i bambini dalla necessità 
  di lavorare per integrare il reddito famigliare, e garantire condizioni di lavoro 
  e di vita dignitose ai lavoratori adulti e alle loro famiglie. Dopo una fase 
  di studio e tre missioni in Pakistan, tra il 1996 ed il 1997, il progetto è 
  arrivato alla fase di realizzazione, e già nel 1998 sono stati importati e venduti 
  in Europa oltre 270.000 palloni a condizioni eque, di cui circa 180.000 in Italia. 
</p>
<p>&nbsp;</p>
<p align="center"><b>IL CONTRIBUTO INTERNAZIONALE NELLA LOTTA AL LAVORO MINORILE 
  </b></p>
<p>L' ILO (International Labour Office) ha un ruolo di primo piano nella lotta 
  al lavoro minorile e, infatti, fin dalla sua fondazione nel 1919, ha formulato 
  dei trattati internazionali multilaterali per regolamentare la partecipazione 
  di minori al mondo del lavoro. </p>
<p>Un importante passo in tale difficile lotta è il suo Programma Internazionale 
  per l'Eliminazione del lavoro minorile (IPEC). Le sue priorità dei suoi interventi 
  sono indirizzate a combattere le forme più gravi di sfruttamento ai danni dei 
  bambini e in particolar modo per aiutare i bambini schiavi, i lavoratori di 
  età inferiore ai 12 anni e le bambine. </p>
<p>Attualmente in Asia il Programma è operativo in Bangladesh, in India, in Indonesia, 
  in Nepal, in Pakistan, nelle Filippine e in Thailandia, mentre attività preparatorie 
  stanno prendendo il via in Cambogia, in Cina, in Mongolia ed in Sri Lanka. In 
  tali paesi l'IPEC sostiene gli sforzi nazionali per eliminare il lavoro minorile 
  e, soprattutto, cerca di costruire le basi per creare una capacità permanente 
  di arginare il problema sostenendo l'importanza per le misure preventive. </p>
<p>Per quanto riguarda, invece, il più completo atto giuridico internazionale 
  su tale problema, bisogna far riferimento alla Convenzione Internazionale sui 
  Diritti dell'Infanzia approvata dall'Assemblea Generale delle Nazioni Unite 
  il 20 novembre 1989. tale Convenzione introduce per la prima volta il concetto 
  di bambino non solo come oggetto di tutela ma soprattutto come soggetto di diritti. 
  La Convenzione affronta tutte le situazioni soggettive della vita di un individuo 
  dalla nascita ai 18 anni a partire dai diritti elementari quli il diritto alla 
  vita o alla famiglia di origine fino a quelli definiti di seconda e terza generazione 
  come la libertà di espressione o di religione. Gli stati che ratificano tale 
  Convenzione hanno l'obbligo di emanare o adeguare leggi nazionali per combattere 
  l'analfabetismo e per monitorare il fenomeno dello sfruttamento dei minori. 
</p>
<p>Fondamentale nella lotta contro il lavoro minorile è inoltre il costante operato 
  dell'UNICEF, il Fondo delle Nazioni Unite per l'Infanzia, che, attraverso interventi 
  diversificati in base alle realtà regionali, cerca di affrontare tale problema 
  con la collaborazione dei governi, con delle organizzazioni locali e internazionali, 
  dei sindacati e dei leader spirituali. L'UNICEF distingue due tipologie di lavoro 
  minorile; il child labour e il child work. Il primo termine si riferisce a quei 
  lavori che per loro natura danneggiano lo sviluppo psichico e fisico del bambino 
  o che, a causa degli orari troppo prolungati, impediscono al bambino di frequentare 
  la scuola. Proprio per i danni che apporta al piccolo lavoratore il child labour 
  deve essere abolito con massima urgenza. Con la definizione child work, invece, 
  si intende un lavoro che occupa poche ore della giornata e non apporta danni 
  alla salute del bambino. Esso non viene considerato totalmente negativo in quanto 
  può aiutare il bambino a crescere, ad esempio, sotto il profilo della responsabilizzazione.</p>
<p> L'UNICEF nei suoi progetti tiene sempre presente l'importanza di offrire un'alternativa 
  al lavoro minorile per non creare forme più gravi di povertà. Inoltre, per cercare 
  di modificare la cultura tradizionale di molti paesi asiatici che svalutano 
  fin dalla nascita la figlia femmina anche nell'ambito dei doveri all'interno 
  della propria casa, l'UNICEF ha ideato una serie di cartoni animati dal titolo 
  “Meena” , nome della protagonista, i quali narrano la storia di una bambina 
  nata in una famiglia di contadini. Gli episodi sono stati ideati in modo tale 
  da poter essere capiti e accettati in tutta l'Asia meridionale. In questo modo 
  semplice, ma diretto, l'UNICEF cerca di avvicinarsi alla gente più povera trasmettendo 
  loro il rispetto per il diritto all'infanzia troppe volte negato alle bambine. 
</p>
<p>La comunità internazionale può contribuire in molti modi alla lotta contro 
  il lavoro minorile attraverso il rafforzamento degli strumenti internazionali, 
  sensibilizzando l'opinione pubblica sia nei paesi industrializzati che in quelli 
  in via di sviluppo e con il contributo che può fornire la cooperazione a livello 
  tecnico al fine di eliminare tale triste piaga che affligge migliaia di bambini 
  nel mondo. Però, pur considerando ciò, non bisogna sottovalutare l'importanza 
  della responsabilità nazionale e il ruolo che, in ogni singolo paese, giocano 
  i governi nazionali. </p>
<p align="center"><b>BUSINESS INFANTILE NEL CALCIO </b></p>
<p>Il calcio è un grande sport popolare. Campioni, allenatori, squadre appassionano 
  e infiammano. Le aziende lottano a suon di miliardi per accaparrarsi l'immagine 
  di calciatori e squadre. La firma del calciatore, il suo volto, il nome della 
  squadra fanno vendere milioni di capi di abbigliamento e di accessori, di scarpe 
  sportive, di palloni e di prodotti di ogni tipo che, troppe volte, sono fabbricati 
  in condizioni disumane, con orari interminabili, con paghe da fame e con lo 
  sfruttamento dei minori. </p>
<p>Onorare un grande sport popolare significa non chiudere gli occhi di fronte 
  a tutto questo, ma impegnarsi affinchè la dignità nel lavoro, i diritti dei 
  bambini e delle persone ad una vita dignitosa siano rispettati. In tutto il 
  mondo da diversi anni si stanno sviluppando iniziative di sensibilizzazione 
  e di denuncia per dire basta alla produzione di articoli sportivi nella violazione 
  dei diritti fondamentali. </p>
<p>Su questo fronte si sono impegnate organizzazioni come la Global March Against 
  Child Labour contro lo sfruttamento del lavoro minorile e la Clean Clothes Campaign 
  (Campagna abiti puliti); sono nate iniziative come quella di Fair Trade e.v. 
  E di Transfair Italia per la produzione di un pallone equo, o come quella de 
  “l'altropallone”, un premio assegnato a personalità che si sono distinte per 
  la loro azione in favore della solidarietà e dell'etica nel mondo dello sport. 
  Queste e altre iniziative ancora hanno un unico, grande obiettivo dichiarato: 
  la dignità e l'integrità della persona prima degli interessi e dei profitti. 
</p>
<p>La diffusa mobilitazione ha portato nel 1996 la FIFA a definire un accordo 
  con la Confederazione Internazionale dei Sindacati Liberi (ICFTU) e con la Federazione 
  Internazionale dei lavoratori del tessile-abbigliamento-cuoio (ITGLWF) per l'adozione 
  di un codice di condotta da estendere alle imprese che fabbricano palloni e 
  altri articoli sportivi su sua licenza. </p>
<p>ASPETTI RILEVANTI DEL “CODICE FIFA”: </p>
<ul>
  <li> espresso richiamo alle convenzioni fondamentali dell'Organizzazione internazionale 
    del Lavoro (OIL)</li>
  <li> obbligo a corrispondere salari equi </li>
  <li>orari di lavoro di 48 ore settimanali </li>
  <li>applicazione del codice all'intera catena della subfornitura del licenziatario</li>
  <li> obbligo da parte dei fornitori a dare accesso ai siti produttivi ad ispettori 
    qualificati </li>
</ul>
<p>Questo codice non è mai stato sottoscritto dalla FIFa per le forti resistenze 
  delle grandi case produttrici e della Federazione mondiale dei produttori di 
  articoli sportivi. </p>
<p>Malgrado alcuni miglioramenti apportati nel corso degli anni alle prescrizioni 
  di natura sociale nei contratti di licenza, due sono i punti rilevanti del codice 
  del 1996 che restano ancora inapplicati: l'obbligo per le imprese a corrispondere 
  salari equi e l'obbligo a sottoporsi a meccanismi ispettivi. </p>
<p><b>OBIETTIVI DELLA CAMPAGNA </b></p>
<p>La campagna “un altro mondiale è possibile” condivide con altre campagne, come 
  la Global March Against Child Labour, un obiettivo fondamentale: far sì che 
  la FIFA applichi, nella concessione delle proprie licenze e nell'accettazione 
  dei propri sponsor, i principi contenuti nel Codice di condotta del 1996, ma 
  pone un'attenzione particolare alle istanze del mondo del lavoro, sollecitando 
  l'impegno concreto delle imprese produttrici, sponsor e licenziatarie dell'evento 
  sportivo, ad operare nel rispetto dei fondamentali diritti umani e sindacali, 
  e sollecitando il mondo dello sport a prendere coscienza delle condizioni e 
  dei diritti dei lavoratori. </p>
<p>&nbsp; </p>
</body>
</html>
