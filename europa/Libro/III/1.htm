<html>

<head>
<meta http-equiv="Content-Language" content="it">
<meta http-equiv="Content-Type" content="text/html; charset=windows-1252">
<title>Home page</title>
</head>

<body bgcolor="#FFFF82">

<p align="left"><a href="index.htm">
<img border="0" src="../../imm/scagf60w.gif" width="50" height="50"></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
<a href="../I/index.htm">Home 
page</a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;<a href="2.htm"><img border="0" src="../../imm/scagf80w.gif" width="50" height="50"></a>&nbsp;&nbsp;&nbsp;&nbsp;</p>
<p class="MsoNormal"><font size="5">Spagna e America</font></p>
<p class="MsoNormal">&nbsp;</p>
<p class="MsoNormal" style="text-align: justify">I banchieri di Isabella , 
demiurgo della spedizione per le Indie, erano genovesi e spagnoli, ma la 
conquista e l’organizzazione dell’impero furono operazioni spagnole, condotte 
con una energia e uno stile che lasciarono un segno indelebile sua caratteri 
dell’emisfero.</p>
<p class="MsoNormal" style="text-align: justify">Gli spagnoli conquistarono un 
continente tra la fine del Quattrocento e i primi decenni del Cinquecento, 
massacrarono gli Indios,ne tradirono i capi, si arricchirono senza pudori,, e 
alcuni di essi, anche lo stesso Cristoforo Colombo, passarono qualche anno o 
qualche mese nelle carceri di Sua Maestà il Re Cattolico.</p>
<p class="MsoNormal" style="text-align: justify">A dispetto di certe versioni 
bigotte e politicamente corrette della cultura terzomondista degli ultimi anni, 
la conquista spagnola del Nuovo Mondo fu una delle più straordinarie pagine 
della storia europea. </p>
<p class="MsoNormal" style="text-align: justify">L’impero spagnolo si scontrò 
presto con le ambizioni del Portogallo nelle Americhe. Per evitare un conflitto 
tra le due potenze cristiane fu necessario fissare una frontiera. 
Sfortunatamente per il Portogallo, il compito toccò a un papa spagnolo. Con la 
bolla del 1493 Alessandro VI Borgia tracciò una linea di demarcazione tra un 
polo e l’altro. Il re portoghese Giovanni II contestò la bolla papale perché 
ritenne che avrebbe frenato l’espansione portoghese e chiese un nuova linea di 
demarcazione. Negli anni successivi anche il Portogallo, approfittando della 
nuova frontiera, riuscì a conquistare un impero americano. Pedro Alvares Cabral 
sbarcò in una baia, Cabralia, e chiamo il paese un cui mise piede Vera Cruz. 
Divenne Brasile, dal nome di un albero che cresce in quella regione. Dopo 
essersi divisi l'Atlantico, i due Paesi iberici si spartirono il Pacifico. 
Mentre i portoghesi consolidavano la loro presenza commerciale e religiosa in 
India, sulle coste meridionali della Cina e in Giappone, gli spagnoli si 
spingevano al di là del Messico fino alle Filippine. Alla fine del Cinquecento 
il Portogallo e la Spagna avevano stretto un laccio intorno al mondo.</p>
<p class="MsoNormal" style="text-align: justify">Le loro colonizzazioni furono 
completamente diverse. Gli spagnoli conquistarono vasti territori ed ebbero la 
sorte di scontrarsi con civiltà antiche ma pressoché paralizzate dallo stupore 
che i conquistadores suscitavano nei loro popoli. Sbarcati dalle navi con cui 
avevano attraversato l'oceano, divennero nuovamente ciò che erano in Europa: una 
splendida fanteria, pronta a lunghe marce e a dure battaglie. I portoghesi, 
soprattutto in Asia, furono essenzialmente marinai e mercanti. Meno numerosi 
degli spagnoli, dovettero misurarsi con grandi regni e antiche dinastie, 
orgogliosamente indifferenti alle seduzioni della modernità europea. Mentre gli 
spagnoli penetravano nel continente e lo trasformavano in &quot;Nuova Spagna&quot;, i 
portoghesi s'installarono lungo le coste. Non vi è città portoghese in Asia che 
non si affacci sul mare e non senta alle spalle il respiro di un mondo diverso.</p>
<p class="MsoNormal" style="text-align: justify">&nbsp;&nbsp;</p>
<p class="MsoNormal" style="text-align: justify">Secondo McNeill, la conquista 
provocò tre rivoluzioni: economica, sanitaria e alimentare. La prima fu dovuta 
all' oro e soprattutto all' argento che giunsero da allora nei porti europei. Il 
governo di Madrid incoraggiò la ricerca, ma pretese per sé, dal 1504, un quinto 
del materiale prezioso che i sudditi della Corona estraevano dalle miniere del 
Nuovo Mondo. Il primo effetto di questa alluvione monetaria fu una straordinaria 
espansione edilizia. Ne trassero vantaggio i mercanti che vendevano le loro 
merci a prezzi più alti e,rimborsavano i debiti al prezzo convenuto nel momento 
del prestito.</p>
<p class="MsoNormal" style="text-align: justify">Ne trasse vantaggio soprattutto 
Genova. I genovesi rinunciarono a molte delle loro attività tradizionali e 
diventarono prevalentemente banchieri. L'Europa si fidava di loro e collocava a 
Genova i suoi risparmi. Genova li prestava al re di Spagna e ne traeva un utile 
che raggiungeva in alcuni casi il 30 per cento del capitale. La seconda 
rivoluzione fu sanitaria. Una tesi corrente vuole che la sifilide giunga in 
Europa verso la fine del Quattrocento con le navi che tornano dalle Indie. Ma 
converrà ricordare che altre malattie -la febbre gialla, la malaria, il vaiolo, 
il morbillo, la varicella - viaggiarono in direzione opposta e colpirono 
popolazioni prive di qualsiasi immunità ereditaria. Si calcola che sull' 
altopiano centrale del Messico vivessero 11 milioni di persone e che gli 
abitanti nel 1650 fossero, nonostante l'immigrazione spagnola, un milione e 
mezzo.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify">La terza rivoluzione fu 
alimentare. A partire dalla metà del Seicento le due maggiori novità americane 
(il mais e la patata) ebbero importanti effetti sulla crescita della popolazione 
europea. &quot;permisero una drammatica moltiplicazione dell'Africa, soprattutto 
occidentale, da dove venne la maggior parte dei milioni di schiavi che 
lavorarono nelle piantagioni del Nuovo Mondo&quot;. Le malattie dell'Europa 
distrussero le popolazioni americane. I prodotti agricoli dell' America fecero 
nascere, a qualche migliaio di chilometri, gli uomini e le donne che ne 
avrebbero preso il posto.</p>
<p class="MsoNormal" style="text-align: justify">Le grandi navigazioni 
allargarono l'orizzonte culturale degli europei e ne accesero la curiosità. </p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify">Alla fine del Quattrocento 
l'Inghilterra è una potenza regionale ma ancora convalescente dopo la guerra 
dinastica che ha diviso il Paese per trent'anni. È una potenza marittima, ma 
proiettata verso il continente europeo e desiderosa di estendere il proprio 
dominio al territorio francese. L'Inghilterra non poteva ancora permettersi 
imprese di grande respiro, ma non intendeva accettare che le terre al di là 
dell'Atlantico venissero spartite fra la Spagna e il Portogallo; il re dette al 
navigatore veneziano Giovanni Caboto e ai suoi figli: piena e libera autorità, 
licenza e potere di cercare, scoprire e trovare, qualsiasi isola, sinora ignota 
a tutti i cristiani.</p>
<p class="MsoNormal" style="text-align: justify">Caboto partì con diciotto 
uomini su una nave chiamata Matthew e piantò la bandiera inglese sulla punta di 
un'isola, allargo delle coste canadesi, che diverrà nota col nome di Capo 
Bretone. Al ritorno in Inghilterra venne festeggiato come un eroe. Un veneziano 
scrisse da Londra che si vestiva di seta e che gli inglesi gli correvano dietro 
come impazziti. Ma il secondo viaggio, di lì a qualche mese, non dette il 
risultato desiderato e i Caboto uscirono di scena.</p>
<p class="MsoNormal" style="text-align: justify">&nbsp;</p>
<p class="MsoNormal" style="text-align: justify">L'Inghilterra, negli anni 
seguenti, ebbe altre preoccupazioni: i matrimoni di Enrico VIII, il grande 
divorzio dalla Chiesa romana, le guerre con la Francia, la caccia ai protestanti 
sotto il regno di Maria, la caccia ai cattolici sotto quello di Elisabetta, le 
congiure contro la regina, la rivalità fra Elisabetta e Maria Stuarda, la guerra 
con la Spagna, la sconfitta della Invencible Armada nel canale della Manica. La 
regina autorizzò con brevetto reale la costituzione di una società per azioni, 
la East India Company, a cui dette il monopolio dei traffici commerciali per 
tutto l'Oriente. La Compagnia si proponeva un duplice scopo: scalzare i 
portoghesi dall'Asia, strappare mercati agli olandesi che erano scesi in campo 
con lo stesso obiettivo e che crearono anch'essi una Compagnia delle Indie 
Orientali. La vera guerra è con gli olandesi e si combatte fra i bilanci delle 
due compagnie. Vincono gli olandesi, che per due secoli incassano ogni anno, 
mediamente, il 18 per cento del capitale investito.</p>
<p class="MsoNormal" style="text-align: justify">I francesi entrarono in scena 
dopo la costituzione della Compagnie des Indes Orientales. Ma la loro presenza 
nella regione rimase complessivamente modesta. Le stazioni inglesi, olandesi e 
francesi in Asia erano &quot;colonie di sfruttamento&quot;. Ma nello stesso periodo 
sorsero nell'America settentrionale alcune colonie inglesi d'insediamento. Molti 
dei suoi primi abitanti furono avventurieri, indisciplinati, litigiosi, attratti 
dalla prospettiva di una rapida fortuna e mal disposti alle quotidiane fatiche 
della vita coloniale. Le cose migliorarono quando i coloni scoprirono l'utilità 
della coltivazione del tabacco e una nave olandese scaricò sulle coste della 
Virginia una ventina di schiavi africani. I gentiluomini sfaccendati, il tabacco 
e gli schiavi: ecco i primi ingredienti della colonizzazione inglese in 
Virginia.</p>
<p class="MsoNormal" style="text-align: justify">È il rapporto con la 
madrepatria, quindi, la maggiore differenza tra il colonialismo spagnolo e il 
colonialismo inglese. I coloni inglesi s'installano nelle baie, nell'ansa di un 
fiume, all'incrocio fra due valli, dovunque fosse più facile produrre, 
commerciare, esportare. Anche la colonizzazione francese fu prevalentemente 
mercantile. I più intraprendenti nell'America del Nord furono i commercianti di 
pellicce, a cui si deve la valorizzazione economica della città di Québec che 
Samuel de Champlain fondò nel 1608 sulla riva settentrionale del San Lorenzo. 
Tra la fine del Seicento e i primi del Settecento l'America settentrionale è 
ancora un gioco aperto, una grande scacchiera percorsa da inglesi, francesi, 
olandesi, spagnoli e, dall'inizio del nuovo secolo, russi che attraversano lo 
stretto di Bering, avanzano attraverso l'Alaska, si preparano a scendere lungo 
le coste della California.</p>
<p class="MsoNormal" style="text-align: justify">Col passare degli anni il gioco 
si restringe a tre protagonisti: gli spagnoli, gli inglesi e i francesi. Le 
guerre europee semplificano la carta geografica, grazie al trattato di Utrecht. 
Ma qualcosa, nel frattempo, aveva completamente modificato i caratteri 
dell'America. Un gruppo di colonie si era staccato dalla madrepatria e aveva 
creato un nuovo Stato, che avrebbe formato con ingredienti europei una nuova 
nazione e cercato di cacciare dal continente tutte le vecchie potenze coloniali.</p>
<p align="left">&nbsp;</p>

<p align="left"><a href="index.htm">
<img border="0" src="../../imm/scagf60w.gif" width="50" height="50"></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
<a href="../I/index.htm">Home 
page</a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;<a href="2.htm"><img border="0" src="../../imm/scagf80w.gif" width="50" height="50"></a>&nbsp;&nbsp;&nbsp;&nbsp;</p>

</body>

</html>
