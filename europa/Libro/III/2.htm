<html>

<head>
<meta http-equiv="Content-Type" content="text/html; charset=windows-1252">
<title>Home page</title>
</head>

<body bgcolor="#8A8AFF">

<p align="left"><a href="1.htm">
<img border="0" src="../../imm/scagf60w.gif" width="50" height="50"></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
<a href="../I/index.htm">Home 
page</a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;<a href="3.htm"><img border="0" src="../../imm/scagf80w.gif" width="50" height="50"></a>&nbsp;&nbsp;&nbsp;&nbsp;</p>
<p class="MsoNormal"><font size="5">L’Europa in Asia</font></p>
<p class="MsoNormal">&nbsp;</p>
<p class="MsoNormal">Gli spagnoli erano nelle Filippine e i portoghesi avevano 
conservato i loro antichi possedimenti sulle coste dell'India, dell'Indonesia e 
della Cina. Ma le loro energie sembravano essersi consumate. Gli inglesi e gli 
olandesi invece non smettevano di estendere le loro stazioni commerciali e 
accrescere i loro possedimenti. Gli inglesi avevano in India, agli inizi della 
loro colonizzazione, ambizioni esclusivamente commerciali. Nessuno a Londra, nel 
corso del Seicento, avrebbe osato immaginare la conquista di un subcontinente 
dove un discendente di Tamerlano e di Gengis Khan aveva creato verso il 1530 il 
grande impero islamico dei Moghul. Ma agli inizi del Settecento, dopo la morte 
dell'imperatore Awrangzeb, lo Stato si era diviso in dozzine di piccole e grandi 
feudalità. Fu quello il momento in cui gli inglesi cominciarono a divenire, 
quasi senza accorgersene, gli eredi dell'impero defunto. Appoggiata dal governo, 
la Compagnia delle Indie s'impadronì del Bengala ed estese progressivamente il 
suo potere all'interno. Ma era soltanto un'impresa commerciale, quindi poco 
adatta a sostenere lo sforzo finanziario e l'impegno organizzativo di una grande 
impresa coloniale. Quando dovette ricorrere per un prestito alle casse dello 
Stato, fu costretta a permettere che il governo, con il Regulating Act del 1773, 
esercitasse la sua supervisione sull'amministrazione dei territori conquistati.
</p>
<p class="MsoNormal">La Gran Bretagna stava diventando la più dinamica potenza 
economica del mondo. Il trasporto dei deportati cominciò nel 1787 e fornì ai 
proprietari terrieri una specie di servitù della gleba. </p>
<p class="MsoNormal">In una sommaria cronologia degli avvenimenti coloniali nel 
Mediterraneo dopo la fine delle guerre napoleoniche, il primo episodio 
importante è la conquista francese di Algeri. Il secondo è l'inaugurazione del 
canale di Suez. Il terzo è il trattato del Bardo con cui la Francia impose il 
suo protettorato al bey di Tunisi. Il quarto è il bombardamento inglese di 
Alessandria, seguito dall' occupazione del Cairo nel settembre dello stesso 
anno.</p>
<p class="MsoNormal">Non passò anno senza che i popoli europei estendessero il 
loro potere alle più lontane regioni del globo e nuove parti della carta 
geografica si coprissero di colori uniformi, ciascuno dei quali rappresentava 
simbolicamente una potenza coloniale. Prevaleva su tutti il giallo arancione 
dell'impero britannico, il più grande della storia e, per la classe dirigente 
inglese, illegittimo erede dell'impero romano. Nel 1859, in un famoso discorso 
alla Camera dei Comuni, Lord Palmerston riconobbe a ogni cittadino britannico 
nel mondo il diritto di proclamare &quot;civis romanus sum&quot; e di invocare e ottenere, 
dovunque egli fosse, la protezione della madrepatria.</p>
<p class="MsoNormal">&nbsp;</p>
<p class="MsoNormal">Gli altri popoli europei, del resto, avevano di se stessi 
un concetto altrettanto elevato. A Berlino, nel 1884, quattordici potenze 
voltarono pagina e fissarono le regole del catechismo coloniale a cui sarebbe 
stato necessario, d'ora in poi, conformarsi. I temi all' ordine del giorno 
furono l'assetto dell'Africa occidentale, la libera navigazione sul fiume Congo, 
l'abolizione della schiavitù, la guerra al commercio degli schiavi. Le 
motivazioni quindi furono in parte economiche, in parte ideali e umanitarie. </p>
<p class="MsoNormal">Anche là dove le società sono multinazionali e i regimi 
sono autocratici o autoritari vi è ormai, fra gli ingredienti della politica 
internazionale, un nuovo fattore rappresentato dalla pubblica opinione 
nazionale; ed è questa, per l'appunto, che conferisce all'impresa coloniale 
nuove motivazioni.</p>
<p class="MsoNormal">Ma l'opinione pubblica è soggetta a sollecitazioni 
contraddittorie, a un continuo alternarsi di impulsi umanitari e febbri 
nazionaliste, di facili entusiasmi e brusche delusioni. La caduta di Khartum e 
la morte di Gordon nel 1885, le disavventure francesi in Indocina nello stesso 
anno e la disfatta italiana a Adua nel 1896 spingono l'opinione pubblica a 
chiedersi se valga la pena consumare risorse umane e finanziarie per terre 
sconosciute e finalità imprecise. In Francia, ai circoli colonialisti si 
contrapponevano correnti e gruppi per i quali il Paese avrebbe dovuto 
concentrare ogni energia sul recupero delle province perdute durante la guerra 
contro la Prussia del 1870.</p>
<p class="MsoNormal">Il colonialismo, alla fine del secolo, è un perfetto 
misuratore delle virtù che concorrono a formare una potenza: forza militare, 
consenso politico e sociale, capacità organizzativa, equilibrio morale, orgoglio 
nazionale, stabilità psicologica. é lecito interrogarsi sulla utilità 
geopolitica delle colonie e sulla loro effettiva importanza per il progresso 
economico degli Stati europei.</p>
<p class="MsoNormal">Ma non è possibile disconoscere che esse hanno contribuito 
a fissare, dopo le grandi unità nazionali, la gerarchia delle potenze. I 
rapporti di forza, per alcuni decenni, vennero definiti in terre lontane dove i 
maggiori Stati europei, senza dichiararsi guerra, si contesero gli stessi 
territori e s'impegnarono in un lungo braccio di ferro.</p>
<p class="MsoNormal">&nbsp;</p>
<p class="MsoNormal">L'Entente cordiale, di cui Francia e Gran Bretagna hanno 
solennemente celebrato il centenario a Parigi nel 2004, fu preceduta da un 
incidente durante il quale i due Paesi furono per qualche settimana sull' orlo 
di un conflitto. Lo scontro ebbe luogo in uno sperduto villaggio sudanese, 
Fashoda, sulla riva sinistra del Nilo Bianco, dove Lord Kitchener e il capitano 
Marchand si guardarono in cagnesco per alcuni giorni. Il francese voleva 
proseguire verso le coste orientali del continente e creare un' Africa francese 
a sud del Sahara, dall'Atlantico al mar Rosso. L'inglese era deciso a impedire 
che qualcuno tagliasse trasversalmente la catena di possedimenti coloniali che 
la Gran Bretagna intendeva amministrare dal Mediterraneo al capo di Buona 
Speranza. La guerra fu evitata quando la Francia riconobbe che gli interessi 
inglesi nella regione erano più importanti dei suoi e preferì coltivare 
l'amicizia di Londra contro la Germania. Anche inglesi e russi, dopo molti 
dispetti reciproci, firmarono a Pietroburgo una convenzione per regolare i loro 
rapporti nelle tre aree di cui si erano contesi il controllo. E anche in questo 
caso il rinsavimento ebbe luogo quando ciascuno dei due contendenti giunse alla 
conclusione che la Germania era più pericolosa, per il suo futuro, di quanto non 
fosse il concorrente coloniale. </p>
<p class="MsoNormal">La Gran Bretagna introduceva nei Paesi conquistati modelli 
europei, ma restava pur sempre lontana e diversa, da ciò che aveva creato 
oltremare. La Russia, invece, impegnava se stessa nella creazione di un grande 
Stato euro-asiatico che avrebbe cambiato in ultima analisi il conquistatore e il 
conquistato.</p>
<p class="MsoNormal">Queste storie e leggende appartengono all'''età degli 
imperi&quot;, che gli storici collocano generalmente fra gli ultimi decenni 
dell'Ottocento e la Grande guerra. Ma chi ha seguito sin qui la storia dell' 
espansione europea nel mondo sa che vi erano già stati nei secoli precedenti 
altre conquiste coloniali, non meno importanti e ambiziose. Perché allora 
tracciare una frontiera tra ciò che era accaduto in precedenza e ciò che accadde 
fra gli ultimi decenni del XIX secolo e la Grande guerra? La ragione è il 
sentimento di superiorità che gli europei provano nell'Ottocento quando 
confrontano se stessi con il resto del mondo. Nei secoli precedenti si erano 
considerati superiori sul piano religioso, ma sapevano di avere di fronte a sé, 
soprattutto nel Levante e in Asia, Stati forti e nemici temibili, capaci di 
mettere in campo grandi eserciti e armi comparabili a quelle dell'Europa. Nella 
seconda metà del Settecento esistevano fra una regione e l'altra grandi 
disparità ma non tali da apparire insormontabili. </p>
<p class="MsoNormal">La rivoluzione industriale e quella dei trasporti furono Il 
risultato di alcune nuove tecnologie: i telai meccanici, il motore a scoppio. Da 
allora, in Europa e in America, industria, scienza e tecnologia si sono nutrite 
a vicenda. Quanto più la prima allargava le sue ambizioni tanto più scienza e 
tecnologia erano sollecitate a dotarla di nuovi strumenti. Quanto più queste 
inventavano, scoprivano e adattavano le loro invenzioni al processo produttivo, 
tanto più l'industria era sollecitata a proporsi nuovi obiettivi, a consumare 
una maggiore quantità di materie prime, ad allargare lo sguardo verso nuovi 
mercati. Grazie alla rivoluzione industriale il mondo entra nell'orizzonte 
economico dell'Europa. Tra l'Asia fornitrice di spezie e l'Asia fornitrice di 
minerali e gomma, tra l'Africa vivaio di schiavi e l'Africa delle grandi miniere 
in Congo o nel Natal vi è, come usa dire, un salto di qualità. Non basta. Quando 
si confrontano militarmente con gli eserciti del Levante e dell' Asia, gli 
europei e gli americani si accorgono che la loro forza si è centuplicata. Il 
felice connubio tra industria, scienza e tecnologia ha creato fucili più rapidi 
e precisi, cannoni più potenti corazze meno penetrabili, navi più veloci e 
maestose, trasporti più efficaci, comunicazioni &quot;in tempo reale&quot;. E creerà o 
perfezionerà ben presto, grazie alle esigenze della Grande Guerra: aerei da 
battaglia e da bombardamento, motori sottomarini, carri armati, gas tossici. In 
meno di un secolo il divario fra l'Europa e il resto del mondo è diventato 
sbalorditivo. E questa la ragione per cui ogni Paese europeo, anche Il piccolo 
Belgio e la piccola Olanda, si considera imperiale.</p>
<p align="left">&nbsp;</p>

<p align="left"><a href="1.htm">
<img border="0" src="../../imm/scagf60w.gif" width="50" height="50"></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
<a href="../I/index.htm">Home 
page</a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;<a href="3.htm"><img border="0" src="../../imm/scagf80w.gif" width="50" height="50"></a>&nbsp;&nbsp;&nbsp;&nbsp;</p>

</body>

</html>
