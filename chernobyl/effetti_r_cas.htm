<html>

<head>
<meta http-equiv="Content-Type" content="text/html; charset=windows-1252">
<title>EFFETTI BIOLOGICI E SANITARI DELL'INCIDENTE DI CHERNOBYL</title>
</head>
<!-- Codice JavaScript scaricato gratuitamente da HTML.it, il sito italiano sul Web publishing http://www.html.it -->
<script language="JavaScript">
<!--
defaultStatus = "Effetti biologici e sanitari dell'incidente di Chernobyl"
//-->
</script>

<body bgproperties="fixed" topmargin="20" LEFTMARGIN="20" background="Immagini/logoweb.jpg">
<font face="Verdana" size="2">
<table>
  <tr>
    <td>

      <!--<p align="center"><b><u><font color="#FF0000" size="6">--><p align="center"><font color="#FF0000"><BIG>EFFETTI BIOLOGICI E SANITARI DELL'INCIDENTE DI CHERNOBYL NELLE
      POPOLAZIONI DELL'EX URSS</BIG></font></p><!--</font></u></b></p>-->
      <p align="center"><font color="#808080">F. Mauro &amp; L. Padovani, Dipartimento Ambiente, ENEA, Roma</font></p>
      <p align="center"><font color="#808080">Studio effettuato nel 1996</font></p>
    	<p align="center"><font color="#808080" size="2">per chi non intende leggere l'intera relazione è presente un &nbsp;<a href="#riassunto">Riassunto</a></p>
</td>
  </tr>
  </table>
<p>&nbsp;</p>
<table>
  <tr>
    <td><font size="2"><span><font color="#FF8040" size="2"><b>Introduzione</b></font></span>
      <p><div align="justify">La ricognizione e lo studio degli effetti biologici
      e sanitari dell'incidente di Chernobyl sono stati l'oggetto, oltre che di
      numerosi lavori scientifico-tecnici di carattere specifico o aventi
      rilevanza locale, di programmi coordinati e di pubblicazioni di &quot;review&quot;
      condotti da organizzazioni internazionali (UNSCEAR, WHO, IARC, IAEA, EC,
      NEA/OECD). Tali effetti possono essere rilevati soprattutto in popolazioni
      di repubbliche dell'ex URSS (consistenti parti della Belarus, alcune zone
      dell'Ucraina e della Federazione Russa). Ciò che è noto circa le dosi di
      radiazioni ionizzanti dovute all'incidente indica che effetti radioindotti
      sono ben difficilmente riconoscibili in popolazioni di altri paesi
      sottoposti alla ricaduta radioattiva, come d'altronde confermato da alcune
      ricerche condotte soprattutto nei paesi scandinavi (ma non in alcuni paesi
      carpato-balcanici). Il quadro che emerge per quel che riguarda le
      popolazioni dell'ex URSS sembra peraltro essere affatto completo, pur
      tenendo presente il tempo intercorso dall'incidente e quindi i limiti
      collegati alla latenza nella comparsa degli effetti tardivi radioindotti.</p>
      <p>Diverse critiche sono state periodicamente avanzate
      sulla completezza del quadro che emerge dai lavori riepilogativi. E' stato
      sottolineato come i dati biomedici raccolti in loco possano essere stati
      &quot;filtrati&quot;, soprattutto nei primi tempi dopo l'incidente, dalle
      autorità sovietiche e post-sovietiche; e severi dubbi possono essere
      avanzati sulla adeguatezza dei dati disponibili sulle condizioni di salute
      precedenti all'incidente, in un contesto etnico-demografico non
      sufficientemente studiato. Le osservazioni di monitoraggio sull'uomo
      (valutazioni diagnostiche e prognostiche, analisi biocliniche e
      genetico-somatiche, misure di dosimetria interna, ecc.) sono state spesso
      condotte su gruppi troppo piccoli o disomogenei dal punto di vista
      statistico e utilizzando metodologie non standardizzate. Una polemica
      ancora non sopita è sorta tra medici &quot;locali&quot; (ed alcune delle
      organizzazioni umanitarie ed ambientaliste) ed esperti
      &quot;occidentali&quot; sulla riconducibilità o meno da parte di alcuni
      dei fenomeni osservati all'effetto delle radiazioni ionizzanti. Ed infine,
      essendo alcune delle organizzazioni internazionali istituzionalmente
      impegnate anche nello sviluppo e promozione dell'energia nucleare, esse
      possono risultare, entro certi limiti, non del tutto credibili almeno a
      parte dell'opinione pubblica. E' peraltro doveroso notare che nessuna
      contraddizione rilevante è emersa nel quadro parziale descritto dalle
      diverse organizzazioni; basta confrontare, ad esempio, gli effetti
      descritti a cura dell'IAEA (1991) e della NEA/OECD (1995) con quelli
      presentati al recente convegno di Minsk (Karaoglou et al., 1996)
      organizzato dall'EC e dai ministeri delle tre repubbliche interessate.</p>
      <p>Gli effetti sanitari dell'incidente di Chernobyl
      possono essere suddivisi in:<ul>
      <li>(a) effetti radioindotti acuti (deterministici):
      questi si osservano generalmente entro pochi mesi dall'esposizione, sono
      conseguenti a dosi elevate e caratterizzati da valori-soglia delle dosi
      per la manifestazione di patologie cliniche;</li></p>
      <li>(b) effetti radioindotti tardivi di tipo
      probabilistico (stocastici): si possono verificare in seguito ad
      esposizione a qualsiasi dose e la frequenza di espressione in popolazioni
      esposte dipende direttamente dalla dose assorbita;</li></p>
      <li>(c) altri effetti non imputabili alle radiazioni
      ionizzanti (ma collegati all'incidente) o la cui natura radioindotta è
      dubbia o contestata.</li></ul></p>
      <p>Alcuni effetti biologici osservabili (ad esempio,
      nei cromosomi) non comportano necessariamente, almeno a certi livelli di
      dose, una espressione clinica o una rilevanza per le condizioni di salute
      dell'individuo; eventuali patologie possono verificarsi in conseguenza di
      fattori concomitanti o essere sovrapponibili ad altre non radioindotte.</p>
    </font></td>
  </tr>
</table>
<p>&nbsp;</p>
<table>
  <tr>
    <td><font size="2">
      <p><span ><b><font color="#FF8040" size="2">Gli effetti
      acuti ed i &quot;liquidatori&quot;</font></b></span></p>
      <p ><div align="justify">Effetti acuti si sono sicuramente verificati
      all'interno del gruppo noto come &quot;liquidatori&quot;, il cui numero
      stimato, secondo le fonti nazionali, è di circa 800.000 persone (di cui
      200.000 nel 1986-1987). E' oggi chiaro come questa definizione e quindi il
      numero suddetto comprendano categorie diverse: i lavoratori in turno al
      momento dell'incidente (sia nella centrale esplosa, circa 400 persone, che
      nelle altre tre del complesso); i vigili del fuoco e le prime squadre di
      emergenza; gli esperti ed i tecnici inviati nella zona; i lavoratori
      (militari, per il 50%, civili, volontari e non) impiegati, nel periodo
      1986-1990, nelle operazioni di contenimento sul sito del reattore, di
      costruzione del &quot;sarcofago&quot; e di bonifica e controllo nelle zone
      più contaminate; il personale sanitario; lo stesso personale
      amministrativo e &quot;politico&quot; che non è entrato necessariamente
      nelle zone &quot;calde&quot; o che ha comunque ottenuto un riconoscimento
      per lo sforzo prestato. Il numero stimato di 800.000 persone si giustifica
      sulla base delle diverse categorie considerate ed anche tenendo presente
      il criterio di rotazione imposto dalle dosi a cui il personale stesso
      poteva essere esposto e la lunga durata di alcuni lavori (ad esempio, sul
      terreno).</p>
      <p >Per quel che riguarda gli effetti acuti sui
      &quot;liquidatori&quot;, i dati presentati dalle autorità ed accettati
      dall'UNSCEAR (1988) riportano: nel complesso, 499 lavoratori vennero
      ospedalizzati per sintomi sospetti, soprattutto nei primi giorni o
      addirittura nelle prime 24 h; e di questi, 237 vennero riconosciuti (134
      con diagnosi confermata in sede di consenso) come affetti da sindrome
      acuta da radiazioni (talvolta aggravata da ustioni dovute ad alte
      temperature oppure a raggi beta). Per quel che riguarda la mortalità,
      oltre a 3 decessi per cause associate immediatamente all'incidente (2 in
      conseguenza dell'esplosione ed 1 per trombosi coronarica), 28
      &quot;liquidatori&quot; sono morti a seguito di sindrome acuta da
      radiazioni (con successo molto scarso dei tentativi terapeutici mediante
      trapianto di midollo) nelle prime settimane dopo l'incidente ed altri 19
      (10-20, secondo i rapporti; vedi diversi contributi al recente convegno di
      Minsk in Karaoglou et al., 1996) nel periodo 1987-1996. Dei 237
      ricoverati, il 40% circa era stato esposto a dosi superiori ai 2 Gy (e
      tutti ad oltre 0.4 Gy); praticamente tutti i deceduti erano stati esposti
      a dosi da 4 a 16 Gy.</p>
      <p >L'ipotesi che queste cifre (499 sintomatici, 237
      ricoverati, 28+19 deceduti) non esauriscano il quadro degli effetti acuti
      verificatisi nell'intera popolazione di 800.000 può essere avanzata. E'
      possibile che tali numeri riguardino solo una o più particolari categorie
      e siano eventualmente limitati ad alcuni tipi di lavoro o intervalli
      temporali. D'altro canto, dati precisi non sono disponibili; e, come
      vedremo più sotto, anche le osservazioni sui &quot;liquidatori&quot; per
      quel che concerne gli effetti tardivi, sono parziali e non forniscono dati
      soddisfacenti. Alcune stime sono invece disponibili sulle dosi a cui sono
      state esposti i &quot;liquidatori&quot;: da una dose (equivalente di dose)
      media al corpo intero di 170 mSv per i lavoratori operanti nel 1986 ad una
      di 15 mSv per quelli nel 1989. Si tratta inoltre di valori medi rispetto
      ad una distribuzione molto ampia; per il complesso dei liquidatori, si
      ritiene che il 45% abbia ricevuto dosi inferiori a 100 mSv, per il 47% tra
      100 e 250 mSv, per l'8% tra 250 e 500 mSv ed alcune centinaia dosi
      superiori a 500 mSv. E' possibile quindi che individui che presentavano
      effetti acuti (deterministici) con sintomi non troppo severi (leucopenia,
      pallore, nausea, astenia, ecc.) non siano stati registrati o addirittura
      non si siano presentati o non siano stati inviati presso le strutture
      ospedaliere. E' da tener presente che non tutti i lavoratori erano dotati
      di dosimetri, che alcuni dei dosimetri risultarono sovraesposti, che molte
      delle dosi vennero stimate esclusivamente sulla base di misure ambientali,
      e che i limiti ammessi per i lavoratori vennero mano mano ridotti (a
      partire dall'iniziale 250 mSv). Comunque, questi ordini di grandezza della
      dose media stimata sono stati confermati da studi indipendenti di
      dosimetria biologica (cromosomi dicentrici come indicatori) che peraltro
      suggeriscono una qualche sottostima soprattutto per i lavoratori non
      dotati di dosimetro.</p>
      <p >Le stime di dose soggeriscono che effetti acuti del
      tipo della sindrome acuta da radiazioni non debbano essersi verificati
      nella popolazione generale; e ciò sembra confermato dal fatto che
      sindromi di questo tipo non sono state riportate, neanche in persone
      provenienti da zone evacuate (IAEA, 1986).</p>
    	</font>
	</td>
  </tr>
</table>
<table>
  <tr>
    <td><font size="2">
      <p ><br>
      <font color="#FF8040" size="2"><b>
      Stime delle dosi ed effetti tardivi</b></font></p>
      <p ><div align="justify">Il principale effetto tardivo che ci si poteva
      attendere a fronte dell'esposizione a radiazioni ionizzanti a seguito del
      rilascio è l'aumento dell'induzione di alcuni tipi di tumori. Diversi
      studi sono stati condotti allo scopo di individuare queste patologie in
      alcuni dei gruppi evacuati (per un totale di 115.000-130.000 persone, di
      cui 49.000 dalla città di Prypiat) dalla zona circostante la centrale
      (circa 30 km di raggio) e di quelli che hanno continuato a vivere in zone
      (soprattutto rurali) abbastanza contaminate (da circa 270.000 ad oltre
      800.000 persone, a seconda della definizione, nelle tre repubbliche; oltre
      agli evacuati, altre 160.000 sono state risistemate altrove o hanno
      comunque abbandonato la zona).</p>
      <p >Gli individui evacuati sono stati esposti
      soprattutto all'irraggiamento interno dovuto all'inalazione degli isotopi
      radioattivi dello iodio (principalmente 131I) ed all'irraggiamento esterno
      dovuto alla radioattività depositata nel terreno. Per la prima
      componente, le dosi medie alla tiroide sono state stimate in oltre 1 Sv
      per i bambini sotto i 3 anni di età e da 300 a 70 mSv per i rimanenti
      gruppi di età. Nel complesso, si valuta che la popolazione che è stata
      evacuata abbia ricevuto dosi variabili tra 30 e 500 mSv con un valore
      medio di circa 120 mSv; tale valore è stato in parte ridimensionato nella
      recente Conferenza di Vienna (EC/IAEA/WHO, 1996).</p>
      <p >Nel caso degli individui (non evacuati) abitanti
      zone ad alta contaminazione (&gt;555 kBq/ o, secondo le le unità
      precedentemente in uso, &gt;15 Ci/km2), le dosi medie alla tiroide, dovute
      soprattutto all'ingestione di latte bovino contaminato, sono state in
      alcuni casi (ad esempio, Gomel in Belarus) dello stesso ordine di
      grandezza di quelle degli individui evacuati o comunque relativamente alte
      (30-40 mSv); le dosi medie dovute al cesio (soprattutto 137Cs) risultano
      di 40 mSv (con una distribuzione da 5 a 250 mSv), tenendo conto delle
      contromisure a carattere alimentare. Queste dosi sembrano essere state più
      alte in alcune zone ove non sono state applicate le contromisure (ad
      esempio, Rovno in Ucraina). E' da tener presente che il limite massimo
      della dose individuale (per l'intera durata della vita) stabilito nel 1988
      dalle autorità sanitarie sovietiche è di 35 mSv.</p>
      <p >Per quel che riguarda le popolazioni più in
      generale, stime di dose collettiva sono state calcolate, oltre che da vari
      studiosi (e.g., Anspaugh et al., 1988), anche dall'UNSCEAR (1988; vedi
      anche Bennet, 1996), sulla base delle misure di deposizione e di modelli
      di trasferimento. La dose collettiva efficace impegnata dall'incidente di
      Chernobyl per la popolazione totale dell'intero pianeta (di fatto il solo
      emisfero nord) è stimata in 600.000 Sv-persona. Tale dose collettiva è
      distribuita per il 53% alle popolazioni dell'Europa (escluse le regioni
      europee dell'ex URSS) e per il 36% all'ex URSS (nella sua interezza). E'
      da tener presente però che, essendo la popolazione europea quasi il
      doppio di quella ex sovietica, gli individui componenti di quest'ultima
      sono in media stati esposti a dosi più alte.</p>
      <p >In questo quadro dosimetrico, un incremento
      statisticamentre significativo dell'incidenza di carcinoma della tiroide
      nei bambini e, entro certi limiti, negli adulti, presumibilmente
      imputabile all'assunzione di radioiodio, è stato osservato, dapprima in
      Belarus, ed è l'oggetto del contributo specifico di un altro autore in
      questa conferenza.</p>
      <p >Non sono stati invece verificati aumenti
      significativi di leucemia o di altri tumori radioinducibili (WHO, 1995,
      1996; Prisyazhniuk et al., 1996). Peraltro, i dati dosimetrici
      suggeriscono che gli incrementi prevedibili per quel che riguarda sia
      l'induzione di tumori (oltre a quelli della tiroide), sia quelli genetici
      nelle (due) generazioni successive a quella esposta, possano assai
      difficilmente essere rilevati in modo statisticamente apprezzabile
      rispetto alla incidenza dovuta ad altre cause. Un'eccezione può essere
      rappresentata, in alcuni coorti di popolazione particolarmente esposte e
      nel caso che vengano attivati/mantenuti programmi di sorveglianza nel
      lungo periodo, da alcuni tumori (leucemia, per cui alcuni autori hanno
      previsto una raddoppio dell'incidenza; seno; vescica) e, secondo alcuni,
      da patologie renali.</p>
      <p >Il problema di verificare l'eventuale insorgere di
      effetti tardivi avrebbe potuto certo essere affrontato nel gruppo dei
      &quot;liquidatori&quot;. Studi complessivi di questo tipo, condotti sotto
      egida internazionale, non sono stati però avviati (neanche nel caso del
      programma IPHECA sotto gli auspici del WHO), per ragioni non del tutto
      chiare. Inizialmente, le autorità locali possono essere state riluttanti
      o altrimenti indaffarate rispetto all'avvio di un &quot;follow-up&quot;;
      successivamente, a seguito della frantumazione dell'URSS, la stessa
      logistica degli studi può essere divenuta troppo difficile e necessitare
      di (troppo) alti finanziamenti. Nell'ambito però della costruzione di
      registri epidemiologici, avviata a seguito del suddetto programma, alcuni
      dati sono stati forniti (Souchkevitch, 1966) per circa 300.000
      &quot;liquidatori&quot; residenti nella Federazione Russa, per i quali è
      stata riportata una tendenza all'aumento dell'incidenza dei tumori maligni
      (da 97.0 per 100.000 nel 1989 a 180.7 per 100.000 nel 1992), un eccesso di
      morbidità per alcune patologie (sistema endocrino, sangue e sistema
      emopoietico, sistema circolatorio, sistema digestivo, disordini
      psichiatrici), ma non un eccesso di mortalità (nel 1990 e 1991). Nel caso
      poi di 99.000 di questi &quot;liquidatori&quot;, per cui erano disponibili
      dati dosimetrici documentati (il che fornisce un'idea della reale
      situazione di monitoraggio di questi lavoratori), è stato riportato un
      aumento dipendente linearmente dalla dose, statisticamente significativo,
      dei valori di rischio relativo per tumori maligni ed alcune malattie (del
      sistema emopoietico, endocrino, nervoso, digestivo, degli organi sensori,
      malattie infettive). Queste osservazioni non sono considerate come
      conclusive e non risolvono il problema della natura radioindotta o meno di
      queste patologie o di alcune di esse, soprattutto a causa di effetti
      confondenti come il tabagismo e variazioni regionali. E' possibile però
      che in futuro informazioni più precise emergano dallo studio dei
      &quot;liquidatori&quot; per quel che riguarda l'incidenza di alcuni tipi
      di tumori ed i conseguenti effetti in termini di mortalità. Gli effetti
      attesi in questo gruppo, sulla base delle dosi stimate per gli 800.000
      &quot;liquidatori&quot;, sono dell'ordine di grandezza di 1 decina di
      migliaia di tumori con esito letale.</p>
      <p >Le conseguenze sanitarie dell'incidente di
      Chernobyl non sono quindi, per quel che riguarda effetti tardivi come
      l'insorgenza e la mortalità da tumori, (ancora) dimostrabili in modo
      statisticamente significativo e attribuibili con certezza alle radiazioni
      ionizzanti. Le stime di dose collettiva sopra riportate e le conoscenze
      sui coefficienti di rischio (Anspaugh et al., 1988; Ilyin et al., 1990;
      ICRP, 1990; NRPB, 1995; Cardis &amp; Okeanov, 1996) possono però fornire
      un dato di tipo previsionale (possibilmente sovrastimato ed ottenuto sulla
      base di modelli di rischio probabilistico). Gli effetti attesi sia per la
      popolazione evacuata (130.000), sia per la popolazione residente in zone
      ad alta contaminazione (270.000), sono dell'ordine di grandezza di alcune
      migliaia di tumori con esito letale. Per la popolazione dell'ex URSS nel
      suo complesso, ci si può attendere l'emergere, nel corso di un periodo
      standard di vita (50 anni), di al massimo 2 decine di migliaia di casi di
      tumori letali in eccesso rispetto a quelli dovuti a cause
      &quot;naturali&quot; (o comunque diverse dalle radiazioni ionizzanti
      dovute all'incidente); essendo questi ultimi casi previsti in circa 35
      milioni, si tratta di un eccesso di circa lo 0.05%. E' ben difficile,
      quindi, che incrementi di questo livello possano essere osservati
      epidemiologicamente se non, come già accennato, per alcuni gruppi come i
      &quot;liquidatori&quot; e gli evacuati.</p>
      <p >Per una serie di altri fenomeni patologici
      (aberrazioni cromosomiche fetali, difetti congeniti, esiti della
      gravidanza, aborti spontanei, sindrome di Down, tumori indotti in utero),
      sono stati ottenuti risultati non confermati o che non hanno messo in
      evidenza differenze statisticamente significative. Gli esami clinici
      eseguiti nell'ambito di un progetto del WHO sembra però indicare un
      andamento positivo (non statisticamentre significativo) per l'incidenza di
      ritardo mentale e disturbi comportamentali nei bambini nati nel primo anno
      dopo l'incidente da donne provenienti da zone evacuate o ad alta
      contaminazione.</p>
	</font>
    </td>
  </tr>
</table>
<p>&nbsp;</p>
<table>
  <tr>
    <td><font size="2">
      <p ><span ><b><font color="#FF8040" size="2">Altri effetti
      biologici radioindotti</font></b></span></p>
      <p ><div align="justify">Un incremento della frequenza di aberrazioni
      cromosomiche in cellule somatiche è stato osservato in molti studi, anche
      se non in tutti, concernenti campioni provenienti da paesi dell'ex-URSS e
      di alcuni paesi europei; tali studi hanno riguardato l'uomo, alcuni
      animali (mammiferi e pesci) e piante fanerogame. E' da tener presente che
      certi tipi di danno cromosomico sono sicuramente radioindotti ma non
      comportano necessariamente, per certe frequenze di aberrazioni (a dosi
      relativamente basse), modificazioni apprezzabili delle condizioni di
      salute. E' questo il caso della maggior parte dei cosiddetti &quot;bambini
      di Chernobyl&quot;, studiati anche direttamente dal gruppo dell'ENEA, nei
      quali incidenze molto basse di aberrazioni cromosomiche (rotture e
      riarrangiamenti), persistenti anche a molti anni dall'incidente, sono
      state messe in evidenza nei linfociti sia con metodi di citogenetica
      classica che con &quot;chromosome painting&quot; (Padovani et al., 1993,
      1996). Peraltro, queste osservazioni, nonchè le misure di dosimetria
      interna (mediante &quot;whole-body counter&quot; ed analisi
      radiotossicologica) condotte in parallelo, suggeriscono (De Vita et al.,
      1996) una perdurante esposizione alla contaminazione da cesio per via
      alimentare e quindi una evidente parziale efficacia delle contromisure. In
      questi ed altri gruppi sotto studio, si sta cominciando ad applicare un
      approccio di dosimetria biologica basata su &quot;end-point&quot;
      multipli; ma anomalie in termini di comparsa di cromosomi dicentrici e di
      mutazioni somatiche (tipo glicoforina A negli eritrociti ed HPRT nei
      linfociti) sono state osservate soltanto in campioni di
      &quot;liquidatori&quot; (Sevan'kaev et al., 1995).</p>
      <p >Un problema particolare è quello di possibili
      alterazioni della risposta immunitaria, anche a dosi estremamente basse
      (un caso ben diverso quindi da quello riguardante la sindrome acuta da
      radiazioni). Alcuni studi hanno riportato alterazioni immunitarie ed
      ematologiche, probabilmente di scarso rilievo clinico o che è improbabile
      che conducano ad un danno permanente. Ad esempio, nei bambini studiati dal
      nostro gruppo dell'ENEA, è stato messo in evidenza un incremento del
      numero dei linfociti nel 30% dei casi, caratterizzati spesso anche da un
      rapporto CD4/CD8 inferiore alla norma. La natura radioindotta di queste
      alterazioni è peraltro solo sospetta.</p>
	</font>
    </td>
  </tr>
</table>
<table>
  <tr>
    <td><font size="2">
      <p ><br>
      <b><font color="#FF8040" size="2">
      Effetti sanitari non necessariamente radioindotti</font></b><br>
      <br>
      <span ><div align="justify">Fin dai primi tempi dopo l'incidente, sono stati
      riportati molti effetti (stress, stati ansiosi, disturbi neurovegetativi,
      disturbi comportamentali, nevrosi ecc.), da alcuni classificati come
      psicologici o riconducibili al quadro di una supposta &quot;radiofobia&quot;.
      Più recentemente, nelle repubbliche dell'ex URSS, è stata molto
      utilizzata una classificazione diagnostica di &quot;distonia
      vegetativa&quot;, nel tentativo di fornire un'interpretazione generale ad
      almeno alcuni di questi sintomi, forse anche a fini
      amministrativo-assistenziali.</span></p>
      <p >Inoltre, gli studiosi di alcune delle repubbliche
      (ad esempio, Belarus) hanno denunciato fenomeni di carattere più generale
      e di rilevanza demografica (e.g., Lutsko et al., 1996), come un aumento
      della mortalità in concomitanza con un decremento della natalità e con
      conseguente decremento della popolazione nel periodo 1986-1994. Altri
      rapporti (e.g., Savchenko, 1995) hanno suggerito l'incremento di alcune
      patologie (tumorali in genere, gastroenteriche, patologie pediatriche,
      asma) che non sono però riconducibili con sicurezza al periodo successivo
      all'incidente. Alcuni di questi rapporti riguardano &quot;oblast&quot;
      particolari (come Gomel in Belarus).</p>
      <p >Fenomeni di questo tipo non possono essere
      attribuiti ad un effetto diretto delle radiazioni ionizzanti, anche se, in
      alcuni casi, un effetto combinato delle radiazioni e dello
      &quot;stress&quot; per alcune malattie degenerative non può essere
      scartato; alcuni esperti medici ritengono che alcuni effetti tardivi
      non-carcinogenici non siano stati adeguatamente studiati. Il problema si
      pone comunque se tali fenomeni debbano essere considerati delle
      conseguenze psicosociali della catastrofe; si pensi, ad esempio, ai
      problemi delle popolazioni evacuate e sistemate definitivamente in nuove
      sedi. Impatti psicosociali notevoli sono già stati osservati nel caso di
      altri eventi catastrofici sia radiologici (Isole Marshall) che non
      radiologici. Un altro fattore non chiaro è rappresentato da un migliorato
      approccio diagnostico. E' da tenere peraltro presente che nelle stesse
      regioni dell'ex URSS, già caratterizzate da uno sviluppo
      economico-industriale che ha comportato conseguenze dannose per l'ambiente
      e la salute (GOSKOMPRIRODA, 1989), si sono verificati gli effetti di un
      cambiamento epocale nell'organizzazione dello stato, con associata una
      grave crisi economico-organizzativa.</p>
	</font>
    </td>
  </tr>
</table>
<table>
<tr>
    <td><font size="2">
      <p>&nbsp;</p>
      <p><b><font color="#FF8040" size="2"><a name="riassunto">Riassunto</a></font></b></p>
      <p><div align="justify">Gli effetti biologici e sanitari dell'incidente di
      Chernobyl possono essere rilevati soprattutto in popolazioni di
      repubbliche dell'ex URSS (consistenti parti della Belarus, alcune zone
      dell'Ucraina e della Federazione Russa). Il quadro che emerge per quel che
      riguarda queste popolazioni non sembra peraltro essere completo, pur
      tenendo presente i limiti collegati alla latenza nella comparsa degli
      effetti tardivi radioindotti.</p>
      <p>Gli effetti sanitari dell'incidente di Chernobyl
      possono essere suddivisi in:<ul> <li>(a) effetti radioindotti acuti (deterministici);</li>
      <li>(b) effetti radioindotti tardivi di tipo probabilistico (stocastici);</li>
      <li>(c) altri effetti non imputabili alle radiazioni ionizzanti (ma collegati
      all'incidente) o la cui natura radioindotta è dubbia o contestata.</li></ul> Alcuni
      effetti biologici osservabili non comportano necessariamente, almeno a
      certi livelli di dose, una espressione clinica o una rilevanza per le
      condizioni di salute dell'individuo.</p>
      <p>Effetti acuti si sono verificati all'interno del
      gruppo noto come &quot;liquidatori&quot;, il cui numero stimato, secondo
      le fonti nazionali, è di circa 800.000 persone, appartenenti però a
      diverse categorie. I dati presentati dalle autorità ed accettati dall'UNSCEAR
      riportano: 499 sintomatici, 237 ricoverati, 28 deceduti per sindrome acuta
      da radiazioni nelle prime settimane, 19 deceduti nel 1987-1996. L'ipotesi
      che queste cifre non esauriscano il quadro degli effetti acuti
      verificatisi in questa popolazione può essere avanzata. Alcune stime sono
      disponibili sulle dosi a cui sono state esposti i &quot;liquidatori&quot;:
      si ritiene che il 45% abbia ricevuto dosi inferiori a 100 mSv, per il 47%
      tra 100 e 250 mSv, per l'8% tra 250 e 500 mSv ed alcune centinaia dosi
      superiori a 500 mSv. Effetti acuti di questo tipo non sono stati riportati
      in popolazioni diverse dai &quot;liquidatori&quot;.</p>
      <p >Il principale effetto tardivo che ci si poteva
      attendere a fronte dell'esposizione a radiazioni ionizzanti a seguito del
      rilascio è l'aumento dell'induzione di alcuni tipi di tumori. Diversi
      studi sono stati condotti allo scopo di individuare queste patologie in
      alcuni dei gruppi evacuati (per un totale di circa 130.000 persone, di cui
      49.000 dalla città di Prypiat) dalla zona circostante la centrale (circa
      30 km di raggio) e di quelli che hanno continuato a vivere in zone
      (soprattutto rurali) abbastanza contaminate (numero minimo riportato:
      270.000).</p>
      <p>Si valuta che la popolazione che è stata evacuata
      abbia ricevuto dosi variabili tra 30 e 500 mSv con un valore medio di
      circa 120 mSv. Nel caso degli individui (non evacuati) abitanti zone ad
      alta contaminazione (&gt;555 kBq/m2), le dosi medie dovute
      al cesio (soprattutto 137Cs) risultano di 40 mSv (con una distribuzione da
      5 a 250 mSv), tenendo conto delle contromisure a carattere alimentare.</p>
      <p >Per quel che riguarda le popolazioni più in
      generale, stime di dose collettiva sono state calcolate, oltre che da vari
      studiosi, dalla UNSCEAR, sulla base delle misure di deposizione e di
      modelli di trasferimento. La dose collettiva efficace impegnata
      dall'incidente di Chernobyl per la popolazione totale dell'intero pianeta
      (di fatto il solo emisfero nord) è stimata in 600.000 Sv-persona. Tale
      dose collettiva è distribuita per il 53% alle popolazioni dell'Europa
      (escluse le regioni europee dell'ex URSS) e per il 36% all'ex URSS (nella
      sua interezza).</p>
      <p><b>Un incremento statisticamentre significativo
      dell'incidenza di carcinoma della tiroide è stato osservato</b> ed è
      l'oggetto del contributo specifico di un altro autore in questa
      conferenza. Non sono stati invece verificati aumenti significativi di
      leucemia o di altri tumori radioinducibili.</p>
      <p >Il problema di verificare l'eventuale insorgere di
      effetti tardivi avrebbe potuto certo essere affrontato nel gruppo dei
      &quot;liquidatori&quot;. E' possibile che in futuro informazioni più
      precise emergano dallo studio a tale proposito; <b>gli effetti attesi in questo
      gruppo, sulla base delle dosi stimate, sono dell'ordine di grandezza di 1
      decina di migliaia di tumori con esito letale</b>. Inoltre, nell'ambito della
      costruzione di registri epidemiologici, alcuni dati sono stati forniti per
      circa 300.000 &quot;liquidatori&quot;, per i quali è stata riportata una
      tendenza all'aumento dell'incidenza dei tumori maligni, un eccesso di
      morbidità per alcune patologie (sistema endocrino, sangue e sistema
      emopoietico, sistema circolatorio, sistema digestivo, disordini
      psichiatrici), ma non un eccesso di mortalità (nel 1990 e 1991). Nel caso
      poi di <b>99.000</b> di questi <b>&quot;liquidatori&quot;</b>, per cui erano disponibili
      dati dosimetrici documentati, è stato riportato un <b>aumento dipendente
      linearmente dalla dose, dei valori di rischio relativo per tumori maligni
      ed alcune malattie</b>. Queste osservazioni non sono considerate come
      conclusive e non risolvono il problema della natura radioindotta o meno di
      queste patologie o di alcune di esse.</p>
      <p><b>Gli effetti attesi sia per la popolazione evacuata
      (130.000), sia per la popolazione residente in zone ad alta contaminazione
      (270.000), sono dell'ordine di grandezza di alcune migliaia di tumori con
      esito letale</b>. Le stime di dose collettiva sopra riportate e le conoscenze
      sui coefficienti di rischio forniscono un ulteriore dato di tipo
      previsionale (possibilmente sovrastimato ed ottenuto sulla base di modelli
      di rischio probabilistico): l'emergere, per la <b>popolazione dell'ex URSS</b>,
      nel corso di un periodo standard di vita, di al massimo <b>2 decine di
      migliaia di casi di tumori letali in eccesso</b> rispetto a quelli dovuti a
      cause &quot;naturali&quot; (o comunque diverse dalle radiazioni ionizzanti
      dovute all'incidente); essendo questi ultimi casi circa 35 milioni, si
      tratta di un eccesso di circa lo 0.05%.</p>
      <p>Per una serie di altri fenomeni patologici
      (aberrazioni cromosomiche fetali, difetti congeniti, esiti della
      gravidanza, aborti spontanei, sindrome di Down, tumori indotti in utero),
      sono stati ottenuti risultati non confermati o che non hanno messo in
      evidenza differenze statisticamente significative. Gli esami clinici
      eseguiti nell'ambito di un progetto del WHO sembra però indicare un
      andamento positivo (non statisticamentre significativo) per l'incidenza di
      ritardo mentale e disturbi comportamentali nei bambini nati nel primo anno
      dopo l'incidente da donne provenienti da zone evacuate o ad alta
      contaminazione.</p>
      <p>Un incremento della frequenza di aberrazioni
      cromosomiche in cellule somatiche è stato osservato in molti studi, anche
      se non in tutti, concernenti campioni provenienti da paesi dell'ex-URSS e
      di alcuni paesi europei. E' da tener presente che certi tipi di danno
      cromosomico sono sicuramente radioindotti ma non comportano
      necessariamente, per certe frequenze di aberrazioni (a dosi relativamente
      basse), modificazioni apprezzabili delle condizioni di salute. E' questo
      il caso della maggior parte dei cosiddetti &quot;bambini di Chernobyl&quot;,
      studiati anche direttamente dal gruppo dell'ENEA, nei quali incidenze
      molto basse di aberrazioni cromosomiche (rotture e riarrangiamenti),
      persistenti anche a molti anni dall'incidente, sono state messe in
      evidenza nei linfociti sia con metodi di citogenetica classica che con
      &quot;chromosome painting&quot;. Negli stessi bambini, è stato messo in
      evidenza un incremento del numero dei linfociti nel 30% dei casi,
      caratterizzati spesso anche da un rapporto CD4/CD8 inferiore alla norma.
      Un problema particolare è quindi quello di possibili alterazioni della
      risposta immunitaria, anche a dosi estremamente basse, probabilmente di
      scarso rilievo clinico. Ad esempio, la natura radioindotta di queste
      alterazioni è peraltro solo sospetta.</p>
      <p>Sono stati riportati <b>effetti quali stress, stati
      ansiosi, disturbi neurovegetativi, disturbi comportamentali, nevrosi,
      ecc., ed anche &quot;distonia vegetativa&quot;</b>. Gli studiosi di alcune
      delle repubbliche hanno denunciato fenomeni di carattere più generale e
      di rilevanza demografica, come un aumento della mortalità in concomitanza
      con un decremento della natalità. Fenomeni di questo tipo non possono
      essere attribuiti ad un effetto diretto delle radiazioni ionizzanti.Il
      problema si pone comunque se tali fenomeni debbano essere considerati
      delle conseguenze psicosociali della catastrofe. E' da tenere peraltro
      presente che nelle stesse regioni si sono verificati gli effetti di un
      cambiamento epocale nell'organizzazione dello stato, con associata una
      grave crisi economico-organizzativa.</p>
      </div>
    </font></td>
  </tr>
</table>
<table>
  <tr>
    <td><font size="2">
      <p ><span ><b><font color="#FF8040" size="2"><br>
      Conclusioni</font></b></span></p>
      <p ><div align="justify">In conclusione, gli effetti sanitari dell'incidente
      nucleare di Chernobyl che siano stati statisticamente verificati,
      accettati consensualmente dalla comunità scientifica internazionale,
      nonchè attribuibili con certezza all'azione delle radiazioni ionizzanti,
      si riducono, allo stato attuale, alla sindrome acuta da radiazioni (in
      certi casi, con esiti letali) osservata in lavoratori intervenuti in
      emergenza a seguito dell'incidente, e ad un <b>incremento dell'incidenza di
      tumore alla tiroide (soprattutto nei bambini) nelle popolazioni delle zone
      più contaminate (in Belarus, Ucraina e Federazione Russa)</b>. Sono anche
      stati osservati effetti biologici presumibilmente radioindotti di scarsa o
      nulla rilevanza per le condizioni di salute; e molti effetti a carattere
      clinico e psicologico difficilmente attribuibili alle radiazioni
      ionizzanti, almeno allo stato attuale delle conoscenze. L'impatto
      economico-sociale dell'incidente è stato in ogni caso enorme, con ovvie
      ripercussioni anche sul piano sanitario. E' possibile che, in futuro,
      altri effetti tardivi delle radiazioni ionizzanti vengano dimostrati,
      soprattutto in gruppi di &quot;liquidatori&quot;, di evacuati o di
      popolazioni delle zone più contaminate.</p>
      <p >I programmi di monitoraggio delle popolazioni
      colpite non sembrano essere ancora tali da fornire risposte esaustive.
      L'esperto si viene così a trovare in una difficile situazione per quel
      che riguarda la propria credibilità, stretto tra l'obbligatorietà di
      basarsi su dati certi sul piano scientifico-statistico, le comunicazioni
      rilasciate da parte delle organizzazioni ambientaliste e umanitarie nonchè
      dalle amministrazioni locali, e le richieste di informazione completa da
      parte dell'opinione pubblica. Soltanto ulteriori studi possono risolvere
      ogni dubbia contrapposizione tra &quot;minimalisti&quot; e &quot;catastrofisti&quot;.
      D'altro canto, anche <b>gli effetti già dimostrati e quelli che è
      verosimile attendersi sulla base dello stato delle conoscenze, unitamente
      all'impatto sul piano psicosociale, rendono, nell'opinione di chi scrive,
      le conseguenze dell'incidente eticamente inaccettabili</b>.</p>
	</font>
    </td>
  </tr>
</table>
<table>
  <tr>
    <td>
      <p ><br>
      <b><font color="#FF8040" size="2">
      Riconoscimenti</font></b></p>
      <p ><font size="2"><div align="justify">Ringraziamo i colleghi V. Covelli ed M. Coppola per
      la lettura critica del contributo, S. Piermattei e M. Belli per la
      collaborazione nella ricerca delle informazioni, e R. De Vita, M. Spanò e
      G. Tarroni per il lavoro svolto insieme presso l'ENEA.</p>
      <p ><br>
      <span>Bibliografia</span></font></p>
      <font size="1">
	<p>L.R. Anspaugh, J.R. Catlin &amp; M. Goldman. The
      global impact of the Chernobyl reactor accident. Science 242: 1513-1519
      (1988).</p>
      <p >B.G. Bennet. Assessment of doses and health
      consequences from the Chernobyl accident. In: C. Giovani &amp; R. Padovani
      (a cura di), Atti del Convegno &quot;10 Anni da Chernobyl: Ricerche in
      Radioecologia, Monitoraggio Ambientale e Radioprotezione, pp. 3-9, ANPA,
      Roma (1996).</p>
      <p >E. Cardis &amp; A.E. Okeanov. What is feasible and
      desirable in the epidemiological follow-up of Chernobyl. In: A. Karaoglou,
      G. Desmet, G.N. Kelly &amp; H.G. Menzel (eds.), The Radiological
      Consequences of the Chernobyk Accident, pp. 835-850, European Commission
      (EUR 16544 EN), Brussels (1996).</p>
      <p >R. De Vita, L. Padovani, S. Carta, A. Olivieri, P.
      Eleuteri, M.G. Grollino, G. Calugi, D. Pomponi, S. Bazzarri, G. Tarroni,
      G. Serlupi Crescenzi &amp; F. Mauro. Monitoraggio biomedico e della
      contaminazione interna di bambini reidenti in regioni interessate
      dall'incidente di Chernobyl. In: C. Giovani &amp; R. Padovani (a cura di),
      Atti del Convegno &quot;10 Anni da Chernobyl: Ricerche in Radioecologia,
      Monitoraggio Ambientale e Radioprotezione, pp. 227-228, ANPA, Roma (1996).</p>
      <p >EC/IAEA/WHO. International Conference: One Decade
      after Chernobyl - Summing up. IAEA, Vienna (1996).</p>
      <p >GOSKOMPRIRODA (Comitato Statale per la Protezione
      della Natura dell'URSS. Stato dell'Ambiente dell'URSS nel 1989. Tradotto
      in italiano a cura di G. Mastino (ENEA) &amp; A. Giulio de Belvis (Amici
      della Terra), ENEA, Roma (1991).</p>
      <p >IAEA - International Atomic Energy Agency.
      Post-Accident Review Meeting on the Chernobyl Accident. IAEA, Vienna
      (1986).</p>
      <p >IAEA - International Atomic Energy Agency. The
      International Chernobyl Project: An Overview. IAEA, Vienna (1991).</p>
      <p >ICRP - International Commission on Radiological
      Protection. ICRP Publication 60. Ann. ICRP 21: no. 1-3 (1991).</p>
      <p >L.A. Ilyin, M.I. Balonov, L.A. Bur'yak, K.I.
      Gordeev, S.I. Dement'ev, I.G. Zhakov, G.A. Zubovsky, A.I. Kondrusev, Y.O.
      Konstantinov, I.I. Linge, I.A. Likhtarev, A.M. Lyaginskaya, V.A. Matyuhin,
      O.A. Pavlovsky, A.I. Potapov, A.E. Prysyazhnyuk, P.V. Ramsaev, A.E.
      Romanenko, M.N. Savkin, N.T. Starkova, N.D. Tronko &amp; A.F. Tsyb.
      Radiocontamination Patterns and possible health consequences of the
      accident at the Chernobyl nuclear power station. J. Radiol. Prot. 10: 3-29
      (1990).</p>
      <p >A. Karaoglou, G. Desmet, G.N. Kelly &amp; H.G.
      Menzel (eds.), The Radiological Consequences of the Chernobyk Accident,
      European Commission (EUR 16544 EN), Brussels (1996).</p>
      <p >A. Lutsko, A. Milutin &amp; K. Krivoruchko. Health
      characteristics of children and adults in Belarus which suffered from the
      Chernobyl accident. In: C. Giovani &amp; R. Padovani (a cura di), Atti del
      Convegno &quot;10 Anni da Chernobyl: Ricerche in Radioecologia,
      Monitoraggio Ambientale e Radioprotezione, pp. 29-38, ANPA, Roma (1996).</p>
      <p >NEA/OECD - Nuclear Energy Agency / Organisation for
      Economic Co-operation and Development. Chernobyl: Ten years on:
      Radiological and Health Impact. NEA/OECD, Paris (1995).</p>
      <p >NRPB - National Radiological Protection Board (prepared
      by R. Cox, C.R. Muirhead, J.W. Stather, A.A. Edwards &amp; M.P. Little.
      Risk of Radiation-Induced Cancer at Low Doses and Low Dose Rate for
      Radiation Protectrion Purposes. NRPB, Chilton (1995).</p>
      <p >L. Padovani, D. Caporossi, B. Tedeschi, P. Vernole,
      B. Nicoletti &amp; F. Mauro. Cytogenetic study in lymphocytes from
      children exposed to ionizing radiation after the Chenrobyl accident. Mutat.
      Res. 319: 55-62 (1993).</p>
      <p >L. Padovani, L. Stronati, A. Testa, M. Appolloni,
      P. Anzidei, M. Spanò, E. Cordelli, G. Leter &amp; F. Mauro. Studio di
      aberrazioni cromosomiche e mutazioni somatiche in bambini dell'area di
      Chernobyl mediante tecniche citogenetiche e citofluorimetriche. In: C.
      Giovani &amp; R. Padovani (a cura di), Atti del Convegno &quot;10 Anni da
      Chernobyl: Ricerche in Radioecologia, Monitoraggio Ambientale e
      Radioprotezione, pp. 419-423, ANPA, Roma (1996).</p>
      <p >A. Prisyazhniuk, Z. Fedorenko, A. Okeanov, V.
      Ivanov, V. Starinsky, V. Gristchenko &amp; L. Remennik. Epidemiology of
      cancer in population living in contaminated territories of Ukraine,
      Belarus, Russia after the Chernobyl accident. In: A. Karaoglou, G. Desmet,
      G.N. Kelly &amp; H.G. Menzel (eds.), The Radiological Consequences of the
      Chernobyk Accident, pp. 909-921, European Commission (EUR 16544 EN),
      Brussels (1996).</p>
      <p >V.K. Savchenko. Human ecology in the Chernobyl
      territories. In: Proceedings of the International Round Table &quot;Chernobyl:
      Never Again&quot;, UNESCO/ROSTE Technical Report 19, UNESCO, Paris (1995).</p>
      <p >A.V. Sevan'kaev, D.C. Lloyd, H. Braselmann, A.A.
      Edwards, V.V. Moiseenko &amp; A.A. Zhloba. A survey of chromosomal
      aberrations in lymphocytes of Chernobyl liquidators. Radiat. Prot. Dosim.
      58: 85-91 (1995).</p>
      <p >G. Souchkevitch. WHO-IPHECA: Epidemiological
      aspects. In: A. Karaoglou, G. Desmet, G.N. Kelly &amp; H.G. Menzel (eds.),
      The Radiological Consequences of the Chernobyk Accident, pp. 899-908,
      European Commission (EUR 16544 EN), Brussels (1996).</p>
      <p >UNSCEAR - United Nations Scientific Committee on
      the Effects of Atomic Radiation. 1988 Report to the General Assembly,
      United Nations (E.88.IX.7), New York (1988).</p>
      <p >WHO. Health Consequences of the Chernobyl Accident:
      Summary Report. WHO, Geneva (1995).</p>
      <p >WHO. Health effects of radiological accidents. WHO
      Forum 17(2), WHO Notes &amp; News, WHO, Geneva (1996).</p>
	</font>
    </td>
  </tr>
</table>
<!--<p><a href="index.htm"><font size="2">Torna alla pagina principale</font></a></p>-->
</font>
</body>

</html>
