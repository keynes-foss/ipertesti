<HTML>
<HEAD>
  <!-- Created with AOLpress/2.0 -->
  <TITLE>Please title this page. (Page 2)</TITLE>
</HEAD>
<BODY BGCOLOR="#c0c0c0" BACKGROUND="di_tutto_di_piu/f.gif">
<P>
<P>
<IMG WIDTH="109" HEIGHT="71" SRC="di_tutto_di_piu/1914.gif">
<P>
<IMG WIDTH="481" HEIGHT="143" SRC="di_tutto_di_piu/evnti.gif">
<H4>
  <P ALIGN=Justify>
  <IMG SRC="di_tutto_di_piu/corriere.gif" WIDTH="539" HEIGHT="372" ALIGN="Right">Causa
  occasionale della guerra fu l'assassinio dell'arciduca ereditario
  d'Austria-Ungheria Francesco Ferdinando e della consorte, avvenuto a Sarajevo
  il 28 giugno 1914. L'Austria, d'accordo con la Germania, attribuendo al governo
  serbo la responsabilit&agrave; dell'eccidio, indirizz&ograve; a Belgrado
  il 23 luglio un ultimatum con richieste inaccettabili.
</H4>
<H4>
  <P ALIGN=Justify>
  La risposta serba all'ultimatum (25 luglio), conciliante ma accompagnata
  dalla mobilitazione generale, non accontent&ograve; l'Austria che dichiar&ograve;
  guerra alla Serbia (28 luglio) prima che fosse accolta una proposta di mediazione
  presentata dall'Inghilterra (26 luglio). Nei giorni seguenti, il meccanismo
  degli accordi internazionali port&ograve; a una rapida generalizzazione del
  conflitto. Dopo le mobilitazioni russa e austriaca, la Germania dichiar&ograve;
  guerra alla Russia (1&#186; agosto alle ore 19,10) e alla Francia (3 agosto
  alle ore 18,45). A sua volta la violazione della neutralit&agrave; del Belgio
  e del Lussemburgo da parte delle truppe tedesche, vincendo le ultime esitazioni
  inglesi, provoc&ograve; la dichiarazione di guerra della Gran Bretagna alla
  Germania (4 agosto).
</H4>
<H4>
  <P ALIGN=Justify>
  I belligeranti del 1914 compresero dunque: da una parte, la Germania e l'Austria
  - Ungheria; dall'altra, la Serbia, il Montenegro, la Russia, la Francia,
  il Belgio e l'Inghilterra, cui si aggiunsero il Giappone (23 agosto), alleato
  dell'Inghilterra e che sperava di impadronirsi delle posizioni tedesche in
  Estremo Oriente. Dichiararono invece la loro neutralit&agrave;, deludendo
  gli Imperi centrali, l'Italia (3 agosto) e la Romania. In particolare l'Italia,
  legata alla Germania e all'Austria - Ungheria dalla Triplice alleanza,
  giustific&ograve; il suo atteggiamento con la mancata consultazione da parte
  degli Alleati e con il carattere aggressivo della guerra. La Germania
  riusc&igrave; per&ograve; a ottenere l'alleanza della Turchia.
</H4>
<H4>
  <P ALIGN=Justify>
  Negli ultimi mesi del 1914, i belligeranti si preoccuparono soprattutto di
  sviluppare uno sforzo economico adeguato alle esigenze del logoramento di
  materiali emerse dalle prime battaglie, a detrimento, talora, dell'azione
  diplomatica e della ricerca di nuove alleanze. Alcuni paesi, d'altra parte,
  si trovavano alle prese con difficili problemi interni, resi ancora pi&ugrave;
  complicati dalla guerra. Cos&igrave; pure l'inizio della guerra non permise
  all'opinione pubblica di misurare l'importanza di fatti rilevanti come l'apertura
  del canale di Panama (agosto) e l'elezione di papa Benedetto XV, successore
  di Pio X (settembre). A Londra, Francia, Inghilterra e Russia firmarono il
  5 settembre un trattato di mutua assistenza.
</H4>
<H4>
  <P ALIGN=Justify>
  L'iniziativa strategica fu presa dal comando militare tedesco che in pratica
  controllava quello di Vienna, mentre nell'altro campo non esistevano n&eacute;
  direzione di guerra comune n&eacute;, tanto meno, comando unico. Il piano
  che il generale von Moltke aveva ereditato dal suo predecessore von Schlieffen
  affidava alle deboli forze presenti nella Prussia Orientale e agli
  Austro-Ungarici l'incarico di contenere i Russi, mentre lo sforzo principale
  sarebbe stato operato immediatamente verso la Francia. Il piano francese
  prevedeva un'offensiva generale in Lorena, partendo dai due lati delle
  fortificazioni di Metz. Una variante, applicata dal 2 agosto, prescriveva
  soltanto, in caso di attacco tedesco al Belgio, l'estensione del dispositivo
  fino alla Mosa da Givet a Namur; il generale Joffre aveva il comando in capo
  dell'esercito francese. Nei riguardi dei Russi alleati, vi era soltanto un
  accordo di massima per il quale essi avrebbero attaccato non appena possibile
  nella Prussia Orientale con il massimo dei mezzi per alleggerire la pressione
  tedesca sul fronte francese: il piano russo) era quindi subordinato a quello
  francese. Il piano austro-ungarico prevedeva l'eliminazione rapida della
  Serbia e un attacco alla Russia dalla Galizia.
</H4>
<H4>
  <P ALIGN=Justify>
  Se, nel corso della battaglia delle frontiere, l'ala destra tedesca riusc&igrave;
  a prendere Liegi (16 agosto) e a respingere i Belgi su Anversa (20 agosto),
  dovette per&ograve; lasciare fino a ottobre due corpi intorno a questa
  citt&agrave; per espugnarla. Le operazioni principali furono condotte in
  Lorena, dove i Francesi dovettero rinunciare a espugnare Morhange, ma
  resistettero davanti a Nancy e a Charmes, mentre nelle Ardenne si ebbero
  combattimenti dall'esito incerto. Ma il 23 agosto il generale de Lanrezac,
  attaccato e battuto da von B&uuml;low a sud della Sambre, avendo appreso
  la presenza dell'armata von Kluck, estrema ala aggirante tedesca, davanti
  agli Inglesi a Mons, dovette rompere il contatto. Egli provoc&ograve; cos&igrave;
  la ritirata generale delle truppe francesi (25 agosto - 6 settembre), che
  cerc&ograve; di rallentare a Guisa. Moltke credeva di avere ormai in pugno
  la decisione quando il generale Joffre, dando prova di grandi capacit&agrave;,
  riusc&igrave; a riprendere progressivamente l'iniziativa, bloccando l'avanzata
  tedesca sulla Marna e respingendo i Tedeschi sull'Aisne e la Vesle (6-13
  settembre). La vittoria della Marna salv&ograve; Parigi gravemente minacciata
  e segn&ograve; una svolta nella condotta della guerra. I due comandi cercarono
  allora di aggirare ciascuno l'ala nord dello schieramento avversario; ma
  queste manovre parallele non ebbero successo, e portarono alla cosiddetta
  "Corsa al mare", per raggiungere lo stretto di Calais.
</H4>
<H4>
  <P ALIGN=Justify>
  Se lo sforzo russo fu ostacolato da un'offensiva austriaca in Galizia, l'azione
  dei generali russi, nella Prussia Orientale, costrinse alla ritirata le truppe
  prussiane, e obblig&ograve; lo Stato Maggiore tedesco a richiamare dal Belgio
  due corpi d'armata (25 agosto) per rafforzare il fronte. Ma questo spostamento
  di truppe, prezioso per i Francesi impegnati nella battaglia della Marna,
  si rivel&ograve; inutile per i Tedeschi poich&eacute; annientarono l'armata
  russa a Tannenberg (26-29), e, con la battaglia dei laghi Masuri (settembre),
  respinse un altro distaccamento russo dalla Prussia Orientale con gravi perdite.
  L'offensiva austriaca in Galizia, invece, venne arrestata dai Russi, i quali
  iniziarono qui una vigorosa controffensiva obbligando il nemico ad abbandonare
  Leopoli (3 settembre), ripiegando sui Carpazi.
</H4>
<H4>
  <P ALIGN=Justify>
  Sul fronte navale il primo scontro fra navi tedesche e inglesi si ebbe presso
  Helgoland il 28 agosto, e la battaglia si risolse a favore dell'ammiraglio
  inglese Beatty. Nel Pacifico occidentale la squadra tedesca di crociera di
  von Spee inflisse una dura sconfitta al largo di Coronel (1&#186; novembre)
  alla squadra inglese, ma fu poi annientata alle Falkland* (8 dicembre).
</H4>
<H4>
  <P ALIGN=Justify>
  Alla fine del 1914, anche se il piano di Moltke non aveva potuto essere
  realizzato, il territorio tedesco era stato tuttavia preservato dalla temuta
  invasione russa, anzi le truppe germaniche occupavano a occidente parte del
  Nord della Francia. Quanto all'Austria, il suo esercito non riusc&igrave;
  a venire a capo della resistenza della Serbia, che anzi, dopo alcune vittorie
  liber&ograve; il suo territorio e riprese Belgrado (13 dicembre). I Tedeschi
  persero a opera dei Giapponesi i possedimenti del Pacifico. La Francia aveva
  fermato l'invasione tedesca, ma la perdita di una parte essenziale del suo
  territorio aveva diminuito il suo potenziale umano ed economico all'inizio
  di una guerra di cui non si intravedeva la fine e che avrebbe richiesto sforzi
  senza precedenti.
</H4>
<P ALIGN=Right>
<H2 ALIGN=Right>
  <A HREF="guerra_mondiale.htm" TARGET="centro">INDIETRO</A>&nbsp; &nbsp;
  <A HREF="1915.htm" TARGET="centro">AVANTI</A>
</H2>
<P>
</BODY></HTML>
