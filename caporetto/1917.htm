<HTML>
<HEAD>
  <!-- Created with AOLpress/2.0 -->
  <TITLE>Please title this page. (Page 2)</TITLE>
</HEAD>
<BODY BACKGROUND="di_tutto_di_piu/g.gif">
<P>
<IMG WIDTH="109" HEIGHT="71" SRC="di_tutto_di_piu/1917.gif">
<P>
<IMG WIDTH="481" HEIGHT="143" SRC="di_tutto_di_piu/evnti.gif">
<H4>
  <P ALIGN=Justify>
  Il 1917 fu caratterizzato da due avvenimenti decisivi: l'intervento americano
  e la Rivoluzione russa. La guerra sottomarina, scatenata senza restrizioni
  dai Tedeschi a partire dal 1&#186; febbraio, spinse gli Stati Uniti a rompere
  le relazioni diplomatiche con la Germania (3 febbraio); segu&igrave; poi,
  il 7 aprile, la dichiarazione di guerra del governo di Washington. L'intervento
  americano assunse un aspetto particolare; la guerra fu infatti estesa all'Austria
  - Ungheria soltanto il 7 dicembre, e non vi fu mai stato di belligeranza
  con la Turchia e la Bulgaria; gli Stati Uniti intendevano in sostanza mantenere
  la loro libert&agrave; d'azione, e non sottoscrissero mai il trattato di
  Londra del 5 settembre 1914, non entrarono nell'alleanza propriamente detta,
  e restarono quindi una potenza "associata" agli avversari della Germania.
</H4>
<H4>
  <P ALIGN=Justify>
  La Rivoluzione russa ebbe invece un effetto opposto, in quanto, provocando
  la defezione della Russia dalla lotta, controbilanci&ograve;, in una certa
  misura, gli effetti dell'intervento americano. La crisi rivoluzionaria che
  si apr&igrave; in Russia all'inizio del 1917 e che port&ograve; all'abdicazione
  dello zar Nicola II (15 marzo) diede dapprima agli Alleati la speranza di
  una pi&ugrave; attiva cooperazione alla guerra da parte dei nuovi governi.
  Ma gli sviluppi della situazione interna del paese si rivelarono ben presto
  incompatibili con gli impegni presi dai suoi governanti; il partito bolscevico
  di Lenin, dopo aver conquistato il potere con la Rivoluzione d'ottobre,
  avvi&ograve; ben presto trattative d'armistizio con i Tedeschi, a partire
  dal 20 dicembre, trattative che si conclusero il 3 marzo 1918 con la pace,
  che dava, fra l'altro, ai Tedeschi l'intera Ucraina.
</H4>
<H4>
  <P ALIGN=Justify>
  Lo stesso anno 1917 fu caratterizzato da vari tentativi di avviare negoziati
  di pace generale. Tra molti altri, due insuccessi misero in evidenza la
  difficolt&agrave; dell'impresa.
</H4>
<H4>
  <P ALIGN=Justify>
  1. Il tentativo austriaco di arrivare a una pace separata, avviato per iniziativa
  dell'imperatore Carlo I (succeduto a Francesco Giuseppe nel novembre 1916)
  con un passo del principe Sisto di Borbone, cognato dell'imperatore, presso
  il presidente francese Poincar&eacute;, fu frustrato dall'opposizione dei
  Tedeschi, informati dal ministro austriaco Czernin, e dall'opposizione del
  governo italiano, informato delle trattative nel corso della conferenza di
  San Giovanni di Moriana (aprile).
</H4>
<H4>
  <P ALIGN=Justify>
  2. Anche l'appello di pace lanciato il 1&#186; agosto 1917 dal pontefice
  Benedetto XV fu accolto sfavorevolmente dai due campi. Da una parte la speranza
  degli Alleati di migliorare sensibilmente la loro posizione, dall'altra quella
  dei Tedeschi di sfruttare i vantaggi di una "carta di guerra", che per il
  momento era loro molto favorevole, non rendevano infatti n&eacute; gli uni
  n&eacute; gli altri disposti a sacrifici per porre fine al conflitto.
</H4>
<H4>
  <P ALIGN=Justify>
  <IMG SRC="di_tutto_di_piu/cannone.jpg" WIDTH="332" HEIGHT="256" ALIGN="Right">L'inquietudine
  dei paesi belligeranti, logorati dalla durata del conflitto, si manifest&ograve;
  nelle crisi di governo: mentre in Germania, a partire dalle dimissioni di
  Bethmann-Hollweg (luglio), iniziava un periodo di instabilit&agrave;, in
  Francia, invece, dopo una fase agitata e complicata, andava al potere Clemenceau,
  fermamente deciso a superare tutti gli ostacoli.
</H4>
<H4>
  <P ALIGN=Justify>
  Per quel che riguarda l'Oriente, il fatto diplomatico pi&ugrave; importante
  fu la dichiarazione Balfour (novembre), la quale indicava che l'Inghilterra
  avrebbe visto favorevolmente la formazione di un focolare nazionale israelita
  in Palestina.
</H4>
<H4>
  <P ALIGN=Justify>
  Poich&eacute; la guerra di logoramento non aveva portato alla decisione
  definitiva, questa dovette essere ricercata in altra direzione, ma i piani
  elaborati a tal fine dalle due parti furono sconvolti dalle conseguenze militari
  della Rivoluzione russa e dell'intervento americano. Hindenburg si vide costretto
  per la prima volta, dalla scarsit&agrave; dei suoi mezzi, a opporre alle
  azioni alleate un atteggiamento puramente difensivo, ripiegando le sue
  unit&agrave; (febbraio-maggio) - in previsione dell'offensiva generale alleata
  - su un fronte pi&ugrave; arretrato preventivamente fortificato (San Quintino-La
  F&egrave;re), al quale chiedeva semplicemente di "tenere"; egli si aspettava
  infatti la decisione del conflitto dalla guerra sottomarina a oltranza, anche
  a rischio dell'intervento americano, che a suo parere sarebbe stato tardivo.
  Se il comandante tedesco non pot&eacute; pi&ugrave; imporre il ritmo delle
  operazioni, seppe per&ograve; approfittare in pieno degli avvenimenti che
  gli erano favorevoli: lo scacco dell'offensiva francese sull'Aisne rafforz&ograve;
  la sua fiducia, e la progressiva eliminazione del fronte russo, sanzionata
  dall'armistizio e poi dalla pace di Brest-Litovsk, gioc&ograve; in modo insperato
  in favore della Germania. In particolare, Hindenburg pot&eacute; cos&igrave;
  aiutare in misura determinante l'Austria nell'offensiva che port&ograve;
  a Caporetto.
</H4>
<H4>
  <P ALIGN=Justify>
  Il generale Nivelle, trasformando i piani di Joffre, si era proposto di ottenere
  la vittoria con la rottura rapida su un largo fronte, e il suo sfruttamento
  pronto e audace. Preceduta da un attacco inglese nell'Artois (9 aprile),
  la sua grande offensiva fu scatenata il 16 aprile sullo Chemin des Dames
  ma si risolse con un insuccesso totale, che port&ograve; alla sostituzione
  del Nivelle con P&eacute;tain (15 maggio).
</H4>
<H4>
  <P ALIGN=Justify>
  La resistenza tedesca fu facilitata dalla mancanza di unit&agrave; fra gli
  Alleati. Gli Inglesi dedicarono infatti mezzi sempre pi&ugrave; ingenti alla
  guerra contro i Turchi, che essi consideravano come una questione di loro
  esclusiva spettanza; l'11 marzo gli Inglesi entrarono a Bagdad; il 31 ottobre
  Allenby attacc&ograve; in Palestina, ed entr&ograve; a Gerusalemme (18 dicembre).
  Sul fronte occidentale, gli Inglesi lanciarono una grande offensiva nella
  Fiandra (giugno-novembre) per allontanare i Tedeschi dalle coste del Belgio
  e raggiungere le basi dei sottomarini. Sul fronte di Salonicco, dove il Sarrail
  fu sostituito dal Guillaumat, non si svolse nessuna operazione di rilievo.
</H4>
<H4>
  <P ALIGN=Justify>
  La guerra sottomarina tocc&ograve; invece il suo apice: nell'aprile i Tedeschi
  affondarono naviglio mercantile alleato per 1 milione circa di t, ma l'adozione
  del sistema dei convogli e il perfezionamento delle difese alleate portarono
  a una graduale riduzione delle perdite.
</H4>
<H4>
  <P ALIGN=Justify>
  Nel convegno di Roma (6-8 gennaio), al quale parteciparono tra gli altri
  Lloyd George e Nivelle, il Cadorna propose un'azione decisiva interalleata
  contro l'Austria, ritenuto il pi&ugrave; debole degli Imperi centrali.
  L'opposizione di Nivelle, che preparava una propria offensiva, fece cadere
  la proposta, a cui Lloyd George era favorevole. L'Austria, stremata dalle
  operazioni del 1916, aveva deciso di tenere un atteggiamento difensivo in
  attesa degli eventi politici in Russia. L'Italia, in base agli accordi della
  conferenza di Chantilly, aveva iniziato la preparazione di una nuova offensiva
  contro le difese orientali di Gorizia. Il timore di una nuova offensiva dal
  Trentino fece sospendere l'azione che fu poi attuata in maggio (10&#170;
  battaglia dell'Isonzo) e ripetuta in agosto (11&#170; battaglia dell'Isonzo)
  sulla Bainsizza, per infliggere all'esercito austriaco un duro colpo prima
  che potesse spostare notevoli forze dal fronte russo. Sugli Altipiani, per
  migliorare la situazione del fronte, furono iniziate delle operazioni che
  diedero luogo alla battaglia dell'Ortigara (10-29 giugno) che comport&ograve;
  gravissime perdite e nessun risultato. La critica situazione austriaca dopo
  la battaglia della Bainsizza spinse la Germania a venire in aiuto dell'alleata
  approfittando del fatto che l'esercito russo era in dissolvimento e che quello
  francese gi&agrave; da tempo stava sulla difensiva.Fu deciso di attaccare
  sull'alto Isonzo nel settore Plezzo - Tolmino dove la sistemazione difensiva
  italiana si presentava piuttosto debole. La rottura del fronte doveva avvenire
  con il metodo di attacco ideato da Hindenburg e Ludendorff e che aveva dato
  brillanti risultati gi&agrave; alla presa di Riga, attuata dal generale Hutier
  (1-3 settembre). La realizzazione della sorpresa, affidata al generale tedesco
  von Below, la rispondenza dei procedimenti d'attacco allo scopo da conseguire,
  deficienze nell'organizzazione difensiva italiana e nell'azione di comando,
  consentirono la rottura del fronte e la penetrazione profonda delle truppe
  austro-tedesche nello schieramento italiano
  (<A HREF="caporetto_bat.htm" TARGET="centro">Caporetto</A>, 24-26 ottobre).
  Di fronte alla gravit&agrave; di tale situazione Cadorna eman&ograve; alle
  due del 27 ottobre l'ordine di ripiegare sul Tagliamento. Ma il complesso
  delle forze che il 1&#186; novembre si trovavano a occidente del fiume era
  insufficiente alla difesa, per cui Cadorna ordin&ograve; un ulteriore
  ripiegamento sulla linea Asiago-Grappa-Piave che presentava una minore ampiezza
  di fronte. Nella notte dal 2 al 3 novembre gli Austro-Tedeschi forzarono
  il Tagliamento a sud di Osoppo. Lo schieramento venne portato dietro la Livenza;
  dal 5 al 7 novembre la 2&#170; e la 3&#170; armata protessero il ripiegamento
  del grosso sul Piave che risultava completato entro il 9 novembre. In tale
  data Cadorna fu sostituito da Diaz nella carica di capo di Stato Maggiore
  dell'esercito. Giunti sul Piave gli Austro-Tedeschi, ritenendo di avere di
  fronte un esercito ormai disfatto, dopo essersi riordinati ripresero gli
  attacchi sull'altopiano di Asiago (10 novembre), sul Piave (12 novembre),
  sul Grappa (15 novembre) che rinnovarono di fronte all'accanita resistenza
  italiana, senza per&ograve; conseguire alcun successo decisivo.
</H4>
<H4>
  <P ALIGN=Justify>
  La crisi italiana provocata da Caporetto dimostr&ograve; la necessit&agrave;
  di una pi&ugrave; stretta cooperazione militare alleata; pertanto nell'incontro
  di Rapallo (7 novembre 1917) i primi ministri e i capi di Stato Maggiore
  della Francia, dell'Inghilterra e dell'Italia decisero la creazione di un
  Consiglio superiore di guerra interalleato, formato dai rappresentanti militari
  permanenti delle potenze alleate, primo passo sulla via del comando unico.
</H4>
<H2 ALIGN=Right>
  <A HREF="1916.htm" TARGET="centro">INDIETRO</A> &nbsp; &nbsp; &nbsp; &nbsp;
  &nbsp;<A HREF="1918.htm" TARGET="centro">AVANTI</A>
</H2>
</BODY></HTML>
