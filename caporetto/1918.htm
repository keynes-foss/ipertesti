<HTML>
<HEAD>
  <!-- Created with AOLpress/2.0 -->
  <TITLE>Please title this page. (Page 3)</TITLE>
</HEAD>
<BODY BACKGROUND="di_tutto_di_piu/f.gif">
<P>
<IMG SRC="di_tutto_di_piu/1918.gif" WIDTH="109" HEIGHT="71">
<P>
<IMG WIDTH="481" HEIGHT="143" SRC="di_tutto_di_piu/evnti.gif">
<H4 ALIGN=Justify>
  L'8 gennaio il presidente Wilson enumer&ograve; i quattordici punti ai quali
  si sarebbe ispirata la sua azione nella futura conferenza per la pace. Essi
  contenevano a un tempo princ&igrave;pi generali di diritto internazionale
  e indicazioni sull'assetto politico, da stabilirsi a guerra conclusa (precise
  soprattutto per quanto riguardava il Belgio e la restituzione dell'Alsazia
  e della Lorena alla Francia).
</H4>
<H4 ALIGN=Justify>
  Ma i primi mesi del 1918 parvero rafforzare la posizione della Germania,
  che era fiduciosa nei risultati della sua offensiva sul fronte occidentale
  e che aveva allargato notevolmente i territori occupati a oriente: pace di
  Brest-Litovsk con la Russia bolscevica (3 marzo), di Bucarest con i Romeni
  (7 maggio), organizzazione dell'Ucraina sotto controllo tedesco (marzo).
</H4>
<H4 ALIGN=Justify>
  I rovesci subiti dalla Germania nell'estate del 1918, che resero inefficaci
  i suoi piani relativi all'Europa orientale, ebbero effetti decisivi nell'Europa
  centrale. Il 5 ottobre il nuovo cancelliere del Reich, principe Massimiliano
  (Max) di Baden, chiese la mediazione americana per una pace fondata sui
  quattordici punti; ma gi&agrave; prima della firma dell'armistizio, la
  rivoluzione scoppiata a Kiel (4 novembre), e poi a Monaco e Berlino,
  provoc&ograve; la fine delle monarchie tedesche e la fuga di Guglielmo II
  (9 novembre). Divenne cos&igrave; cancelliere il socialista Ebert.
</H4>
<H4 ALIGN=Justify>
  Quanto all'Impero austro- ungarico, la guerra termin&ograve; col suo completo
  disfacimento; le varie nazionalit&agrave; che lo componevano proclamarono
  la loro indipendenza. Il 28 ottobre fu cos&igrave; proclamata a Praga la
  Repubblica Cecoslovacca. Nello stesso ottobre un Consiglio nazionale decise
  a Zagabria l'unione dei Serbi, Croati e Sloveni dell'Impero austro-ungarico,
  e il 24 novembre proclam&ograve; la loro unione alla Serbia, che aveva a
  sua volta assorbito il Montenegro. Il distacco delle province riunite alla
  Romania e alla Polonia lasci&ograve; sussistere soltanto due Stati distinti
  e di dimensioni ridotte: l'Austria e l'Ungheria.
</H4>
<H4 ALIGN=Justify>
  Mentre la Polonia, in via di ricostituzione, rompeva le relazioni con la
  Germania, l'armistizio dovette essere prolungato, e la conferenza della Pace
  non pot&eacute; riunirsi a Parigi che nel gennaio 1919.
</H4>
<H4 ALIGN=Justify>
  L'estremo sforzo tedesco, reso possibile dalla fine delle operazioni militari
  sul fronte orientale, permise di far affluire a occidente 700.000 uomini,
  e fu per gli Alleati un colpo tanto pi&ugrave; duro in quanto i Franco-Inglesi
  erano alle prese con una grave crisi di effettivi, anche perch&eacute; le
  unit&agrave; americane non potevano intervenire prima del luglio; il comando
  alleato fu cos&igrave; costretto a un atteggiamento difensivo.
</H4>
<H4 ALIGN=Justify>
  Hindenburg e Ludendorff, invece, si trovavano di fronte alla necessit&agrave;
  imperiosa di ottenere lo scontro risolutivo prima dell'intervento americano
  e dell'usura completa degli alleati austriaci, bulgari e turchi, ormai
  all'estremo delle loro risorse. Essi dedicarono pertanto tutte le loro energie
  alla preparazione delle forze tedesche, per realizzare a ogni costo, con
  la sorpresa e la violenza degli attacchi, la rottura del fronte francese.
</H4>
<H4 ALIGN=Justify>
  Gli attacchi tedeschi durarono senza interruzione dal 21 marzo al 15 luglio.
  Nella speranza di separare i Francesi dagli Inglesi, costringendo i primi
  a coprire Parigi e i secondi le loro basi della Manica, Hindenburg e Ludendorff
  attaccarono il 21 marzo in Piccardia, ma non poterono raggiungere i loro
  obiettivi per la risoluta resistenza degli Alleati che a Doullens, alla fine
  di marzo, realizzarono finalmente il comando unico, affidato al Foch, nominato
  comandante in capo il 14 aprile. Dopo l'insuccesso di una seconda offensiva
  in, Ludendorff, attribuendo questi scacchi all'intervento delle riserve francesi,
  decise di impegnarle sull'Aisne, prima di liquidare gli Inglesi nella Fiandra.
  Egli quindi attacc&ograve; di nuovo il 27 maggio, raggiungendo Ch&acirc;teau-
  Thierry e minacciando da vicino Parigi per la seconda volta, dopo
  l'agosto-settembre 1914. Per allargare la sua offensiva, frenata da Foch
  nella foresta di Villers-Cotterets e nelle alture della Champagne, egli
  attacc&ograve; poi all'ovest, il 9 giugno, sul Matz, e all'est, il 15 luglio,
  su Reims. Quest'ultima offensiva segn&ograve; il punto culminante dell'avanzata
  tedesca: il 18 il Foch lanci&ograve; una controffensiva vittoriosa sul suo
  fianco destro, in direzione di Soissons, e il 3 agosto la sacca di
  Ch&acirc;teau-Thierry fu riassorbita.
</H4>
<H4 ALIGN=Justify>
  Fin dal 24 luglio, il piano di Foch prescriveva un ritorno definitivo
  all'offensiva, con l'obiettivo principale di disimpegnare le strade strategiche
  Parigi - Amiens e Parigi - Ch&acirc;lons-Nancy mediante la riduzione delle
  sacche di Ch&acirc;teau- Thierry (in corso), di Montdidier (battaglia dell'8
  agosto) e di Saint-Mihiel (battaglia del 12 settembre). Il 3 settembre Foch,
  deciso a non lasciare respiro all'avversario, ordin&ograve; l'offensiva generale
  e la continu&ograve; con tutte le sue forze, dalla Mosa al mare, in direzione
  di M&eacute;zi&egrave;res. La manovra concentrica si svilupp&ograve;, a partire
  dal 26 settembre, con tre grandi operazioni condotte da Francesi, Inglesi
  e Belgi nella Fiandra, in direzione di Gand, da Francesi e Inglesi contro
  la linea Hindenburg, in direzione di Cambrai e di San Quintino, da Francesi
  e Americani nelle Argonne, in direzione di Sedan. Il 10 e il 20 ottobre Foch
  ordin&ograve; lo sfondamento delle ultime posizioni difensive tedesche, e
  previde l'estensione della battaglia a est della Mosa. Ma l'attacco concentrico
  delle dodici armate alleate costrinse i Tedeschi a confessarsi vinti: il
  4 novembre essi decisero la ritirata generale sul Reno; il 7, loro
  plenipotenziari chiesero l'armistizio, che ottennero a Rethondes, l'11 novembre,
  rendendo superflua l'offensiva di Lorena prevista per il 14.
</H4>
<H4 ALIGN=Justify>
  L'estremo tentativo offensivo austriaco ebbe inizio sul fronte italiano il
  15 giugno (battaglia del Solstizio): sugli Altipiani e sul Grappa consegu&igrave;
  vantaggi locali ma con perdite cos&igrave; gravi che in quei settori le
  operazioni furono subito sospese; lungo il Piave gli Austriaci riuscirono
  ad avanzare sul Montello e a costituire alcune teste di ponte. Il comando
  supremo austriaco difettava per&ograve; di riserve, mentre quello italiano
  pot&eacute; far affluire le proprie lanciando una controffensiva che
  determin&ograve; il ripiegamento del nemico, ormai esausto, al di l&agrave;
  del fiume. Gravi questioni politiche cominciavano intanto a turbare la compagine
  degli Imperi centrali, mentre i popoli dell'Impero austro-ungarico
  intensificavano i moti d'indipendenza. Di fronte a questa situazione il 25
  settembre il generale Diaz decise di agire cercando di dividere le forze
  schierate in piano da quelle del settore montano, forzando il Piave di fronte
  al Montello e puntando su Conegliano e Vittorio Veneto. L'offensiva ebbe
  pieno successo e il 29 ottobre l'esercito austriaco inizi&ograve; il ripiegamento
  in pianura e nella notte fra il 30 e il 31 abbandon&ograve; il Grappa. Il
  giorno 31 inizi&ograve; l'inseguimento per precedere le truppe in ritirata
  sui punti d'obbligato passaggio delle colonne. L'armistizio venne firmato
  a villa Giusti e le operazioni terminarono alle ore 15 del 4 novembre, una
  settimana prima della conclusione generale della guerra sul fronte occidentale
  (11 novembre): a questa conclusione la vittoria italiana diede un contributo
  notevole, per la minaccia di agire da sud contro la Germania.
</H4>
<H4 ALIGN=Justify>
  Accanto all'azione sul fronte francese e italiano la strategia alleata
  lanci&ograve; altre offensive che contribuirono in modo decisivo alla vittoria.
  In Macedonia, il generale francese Franchet d'Esperey lanci&ograve; il 15
  settembre un attacco generale mirante alla rottura del fronte bulgaro:
  l'obiettivo fu raggiunto con la battaglia di Dobro Polje, che costrinse i
  Bulgari a deporre le armi il 29 settembre. Sfruttando questo successo, Franchet
  d'Esperey si spinse su Skoplje, varc&ograve; il Danubio, liber&ograve; la
  Serbia e la Romania (ottobre) e minacci&ograve; l'Austria e la Germania del
  sud. In Palestina, le forze inglesi passarono all'offensiva il 19 settembre,
  batterono le truppe turco-germaniche ed entrarono a Damasco (30 settembre),
  Beirut (7 ottobre), Aleppo (26 ottobre). Nella notte fra il 30 e il 31 ottobre
  la Turchia, minacciata anche dall'avanzata alleata su Costantinopoli, dovette
  firmare l'armistizio di Mudhros.
</H4>
<H2 ALIGN=Right>
  <A HREF="1917.htm" TARGET="centro">INDIETRO</A> &nbsp; &nbsp; &nbsp;
  <A HREF="guerra_mondiale.htm" TARGET="centro"><IMG SRC="di_tutto_di_piu/libro.gif"
      WIDTH="78" HEIGHT="62"></A>
</H2>
</BODY></HTML>
