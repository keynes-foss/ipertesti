<HTML>
<HEAD>
  <!-- Created with AOLpress/2.0 -->
  <TITLE>Please title this page. (Page 2)</TITLE>
</HEAD>
<BODY BACKGROUND="di_tutto_di_piu/d.gif">
<H2 ALIGN=Center>
  <FONT COLOR="#ff0000">L'ITALIA TRA INTERVENTISMO &amp; NEUTRALISMO </FONT>
</H2>
<P>
<H4 ALIGN=Justify>
  Lo scoppio del primo conflitto mondiale apr&igrave; nell'opinione pubblica
  italiana un grave e profondo contrasto tra interventisti e neutralisti, in
  un momento politicamente difficile per l'equilibrio del paese, che usciva
  da poco dalla guerra di Libia, dalle elezioni a suffragio quasi universale
  del 1913 (che avevano rafforzato le posizioni dei socialisti in parlamento)
  e dalla Settimana rossa del giugno 1914. L'interventismo ebbe fin dall'inizio
  il significato univoco di intervento a fianco delle potenze dell'Intesa.
  A favore di tale intervento si schierarono subito frazioni cospicue della
  democrazia liberale e i repubblicani, per i quali la guerra contro l'Austria
  si identificava con il compimento dell'unit&agrave; nazionale e il pieno
  conseguimento degli ideali nazionali del Risorgimento (conquista del Trentino
  e della Venezia Giulia). Sostenitori dell'intervento contro gli Imperi centrali,
  sulla base di motivazioni dettate da principi democratici e nazionali, furono
  anche i socialisti riformisti che facevano capo a L. Bissolati e a I. Bonomi,
  come pure gli irredentisti socialisti e democratici come Cesare Battisti.
  Nel movimento interventista confluirono per&ograve; anche forze mosse da
  ben diverse aspirazioni ideali: anzitutto i nazionalisti, che concepivano
  il conflitto non come ultima guerra per l'Indipendenza ma piuttosto come
  prima prova dell'Italia quale grande potenza, e che quindi pi&ugrave; che
  a Trento e a Trieste aspiravano all'espansionismo di tipo imperialista in
  direzione dei Balcani, dell'Africa e del Vicino Oriente; poi le frazioni
  dei socialisti rivoluzionari che si erano staccate dall'Unione sindacale
  italiana per dar vita all'Unione italiana del lavoro; e infine i futuristi,
  che avevano gi&agrave; elaborato la loro ideologia che esaltava il dinamismo,
  i momenti di rottura e quindi anche la guerra, "sola igiene del mondo". Il
  movimento interventista, sebbene minoritario, riusc&igrave; a determinare
  nella classe dirigente l'orientamento favorevole all'impegno in una guerra
  che la parte maggiore del paese non voleva. Grande importanza a questo proposito
  ebbe l'atteggiamento di <A HREF="dannunzio.htm" TARGET="centro">G.
  D'Annunzio</A> e di B. Mussolini. Il poeta, dopo aver fatto un'attiva e abile
  propaganda per l'intervento, diede un impulso decisivo alle forze antineutraliste
  con il discorso tenuto a Quarto il 5 maggio 1915 nell'anniversario della
  spedizione dei Mille. Quanto a Mussolini, direttore dell'Avanti!, dopo essere
  stato neutralista a oltranza nel luglio 1914 e aver lanciato nell'ottobre
  la parola d'ordine della "neutralit&agrave; attiva ed operante", fond&ograve;
  il 15 novembre il Popolo d'Italia (che divenne rapidamente il portavoce
  dell'interventismo rivoluzionario di sinistra), dando poi vita, appena espulso
  dal partito socialista, al Fascio autonomo di azione rivoluzionaria, che
  nel dicembre si fuse con i Fasci di azione rivoluzionaria creati da Corridoni,
  Bianchi e altri sindacalisti interventisti.
</H4>
<H4 ALIGN=Justify>
  La corrente neutralista, propensa al non intervento, era costituita da molti
  pi&ugrave; sostenitori:
</H4>
<H4 ALIGN=Justify>
  &#183; la maggioranza dei parlamentari e della popolazione propendevano per
  la neutralit&agrave; condizionata che consisteva nell'ottenere dall'Austria
  Trento e Trieste in cambio del non intervento;
</H4>
<H4 ALIGN=Justify>
  &#183; la maggior parte dei socialisti che vedeva nel conflitto uno scontro
  tra opposti interessi capitalistici da cui i proletari non avrebbero ottenuto
  che danni;
</H4>
<H4 ALIGN=Justify>
  &#183; i cattolici erano distanti dal pensiero interventista in quanto non
  era coerente schierarsi contro la religiosissima Austria a favore della
  laicissima Francia.
</H4>
<H2 ALIGN=Right>
  <A HREF="1915.htm" TARGET="centro">INDIETRO</A>
</H2>
</BODY></HTML>
